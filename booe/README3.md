  # 太公兵法
                                      吕  尚
〈第一篇〉
《太公兵法》曰：致慈爱之心，立威武之战，以卑其众，练其精锐，砥砺其节，以高其气，分为五选。异其旗章，勿使冒乱。坚其行阵，连其什伍，以禁淫非。 垒阵之次，车骑之处，勒兵之势，军之法令，赏罚之数，使士赴火蹈刃，陷陈取将，死不旋踵者，多异于之将者也。
将师受命者，将率入、军吏毕入，皆北面再拜稽首，受命天子南面而授之钺，东行西面而揖之，示弗御也。故受命而出，忘其国；即戎，忘其家；枹鼓之声，唯 恐不胜，忘其身。［〈史记．司马穰苴列传〉述此数言，正本之《太公兵法》。又‘太公曰：为将者，受命忘家；当敌忘身。’见〈文选．西征赋〉注所引，盖檃括 此文。］

故必死，必死不如乐死，乐死不如甘死，甘死不如义死，义死不如视死如归，此之谓也。故一人必死，十人弗能待也；十人必死，百人弗能待也；百人必死，千 人弗能待也；千人必死，万人弗能待也；万人必死，横行乎天下。（待，当也。‘乎’一本作‘于’。）［《白虎通义》传曰：一人必死，十人不能待；百人必死， 千人不能待；（‘待’，今本作‘当陈立’，《白虎通》疏证疑‘待’为‘得’之伪，非是。）万人必死，横行天下。《武侯正议》引后二语作‘《军谶》’，知确 系逸文，《后汉书》邓禹将张宗亦云‘一卒毕力，百人不当；万夫致死，可以横行。’语意本此。］

令行禁止，王者之师也。
文王曰：‘吾欲用兵，谁可伐？密须氏疑（贰也）于我，可先往伐。’管叔曰：‘不可。其君，天下之明君也。伐之不义。’太公望曰：‘臣闻之，先王伐枉， 不伐顺；伐险，不伐易；伐过，不伐不及。’文王曰：‘善。’遂伐密须氏，灭之也。（《吕览》：密须之人，自缚其主而与文王。）
文王将欲伐崇，先宣言曰：‘余闻崇侯虎蔑侮父兄，不敬长老，听狱不中，分财不均。百姓力尽，不得衣食，余将来征之，惟为民。’乃伐崇，令毋杀人，毋坏 室，毋填井，毋伐树木，毋动六畜，有不如令者，死无赦。崇人闻之，因请降。（《左传》：文王闻崇德乱而伐之。军三旬而不降，退修教而复伐之。因垒而降，此 即所修之教也。）
武王将伐纣，召太公望而问之曰：‘吾欲不战而知胜，不卜而知吉，使非其人，为之有道乎？’太公对曰：‘有道。王得众人之心，以图不道，则不战而知胜 矣。以贤伐不肖，则不卜而知吉矣。彼害之，我利之，虽非吾民，可得而致也。’武王曰：‘善。’乃召周公而问焉，曰：‘天下之图事者，皆以殷为天子、周为诸 侯，以诸侯攻天子，胜之有道乎？’周公对曰：‘殷信天子，周信诸侯，则无胜之道矣！何可攻乎！’武王忿然曰：‘女言有说乎？’周公对曰：‘臣闻之：攻礼者 为贼，攻义者为残，失其民制为匹夫。王攻其失民者也。何攻天子乎？’（宋戴埴鼠璞引问周公作《六弢》逸文）武王曰：‘善。’乃起众举师与殷战于牧之野，大 败殷人。上堂见玉，曰：‘谁之玉也？’曰：‘诸侯之玉。’即取而归之于诸侯，天下闻之，曰：‘武王廉于财矣。’。入室见女，曰：‘谁之女也？’曰：‘诸侯 之女。’即取而归之于诸侯，天下闻之，曰：‘武王廉于色矣。’于是发巨桥之粟，散鹿台之财，金钱以与士民，黜其战车而不乘，弛其甲兵而弗用，纵马华山，放 牛桃林，示不复用，天下闻者咸谓武王行义于天下，岂不大哉！［汉刘向〈说苑．指武〉篇）

〈第二篇〉

武王践阼三日，召士大夫而问焉，曰：‘恶有藏之约，行之行，万世可以为子孙恒者乎？’诸大夫对曰：‘未得闻也。’然后召师尚父而问焉，曰：‘昔皇帝颛 顼之道存乎？意亦忽不可得见与？’师尚父曰：‘在丹书。王欲闻之，则斋矣。’王斋三日，端冕，师尚父亦端冕，奉书而入，负屏而立；王下堂，南面而立。师尚 父曰：‘先王之道，不北面。’王行西折而东面，师尚父西面道书之言曰：‘敬胜怠者强，怠胜敬者亡。义胜欲者从，欲胜义者凶。凡事不强则枉，不敬则不正。枉 者灭废，敬者万世。（以上丹书之言）
（〈后汉书．光武帝纪〉注引《太公金匮》曰：‘黄帝居人上，惴惴若临深渊。舜居人上，兢兢如履薄冰。禹居人上，栗栗如不满日。敬胜怠则吉，义胜欲则昌。日慎一日，寿终无殃。）
藏之约，行之行，可以为子孙恒者，此言之谓也。且臣闻之，以仁得之，以仁守之，其量百世。以仁得之，以不仁守之，其量十世。以不仁得之，以不仁守之， 必及其世。’王闻书之言，惕若恐惧，退而为戒书于席之四端，为铭焉于机，为铭焉于鉴，为铭焉于盥槃，为铭焉于楹，为铭焉于杖，为铭焉于带，为铭焉于履屦， 为铭焉于觞豆，为铭焉于牖，为铭焉于剑，为铭焉于弓，为铭焉于矛，为铭焉于席。
前左端之铭曰：安乐必敬。前右端之铭曰：无行可悔。后左端之铭曰：一反一侧，亦不可以忘。后右端之铭曰：所监不远，视迩所代。
机之铭曰：皇皇惟敬，口生诟，口戕口。鉴之铭曰：见尔前，虑尔后。盥槃之铭曰：与其溺于人也，宁溺于渊。溺于渊，犹可游也；溺于人，不可救也。楹之铭 曰：毋曰胡残，其祸将然；毋曰胡害，其祸将大；毋曰胡伤，其祸将长。仗之铭曰：恶乎！危于忿疐。恶乎！失道于嗜欲。恶乎！相忘于富贵。带之铭曰：火灭修 容，慎戒必恭，恭则寿。履屦之铭曰：慎之劳，劳则富。觞豆之铭曰：食自杖，食自杖，戒之憍，憍则逃。户之铭曰：夫名难得而易失，无勤弗志，而曰我知之乎？ 无勤弗及，而曰我杖之乎？扰阻以泥之，若风将至，必先摇摇。虽有圣人，不能为谋也。牖之铭曰：随天之时，以地之财。敬祀皇天，敬以先时。剑之铭曰：带之以 为服，动必行德，行德则兴，倍德则崩。弓之铭曰：屈伸之义，废兴之行，无忘自过。矛之铭曰：造矛，造矛，少间弗忍，终身之羞，子一人所闻，以戒后世子孙。 ［《大戴礼记》第五十九。宗沂案《六弢》本孔子问礼所得，此当本在西汉《六弢》中，故礼家取之，或在《金匮》。］
武王问师（《皇览》无）尚父曰：‘五帝之戒（戒同诫），可得闻乎？’师（《皇览》无）尚父曰：‘黄帝之君（《治要》引之，下有‘时’字。）戒曰：吾之 居民上也，摇摇恐夕不及朝。（刘邵《皇览》、《治要》‘及’作‘至’。）栗栗恐朝不及夕，兢兢业业，日慎一日，人莫踬于山，而踬于垤。（《玉海》引《太公 兵法》下三句，《淮南子》作‘尧戒’，下一句，《韩非子作‘先圣有谚’，以上《艺文类聚》二十三引《金匮》所无。）故为金人三缄（一木作封）其口，而铭其 背曰：‘古之慎言（《玉海》引《皇览》止此）人也，（《说苑》）戒之哉！戒之哉！（《说苑》叠一句，《艺文》同）无多言，无多事，多言多败，多事多患。 （《说苑》‘多言’‘多事’直接，与《家语》小异。一本患作‘害’。）安乐必戒，无行所悔。（程伯敷云：安乐必戒。八句又见武王席铭、楹铭，其实古语，相 承不嫌重复。）勿谓何伤，其祸将长！勿谓何害，其祸将大！勿谓何残，其祸将然。（《说苑》多此二语，与楹之铭合，《艺文》引无。）勿谓不（《说苑》作‘莫 ’）闻，神将（此从《皇览》及《家语》，《说苑》作‘天妖’伺人，荧荧（《艺文》作‘焰焰’不灭，炎炎奈（《艺文》作‘若’）何？涓涓不塞（《说苑》作 ‘壅’，《艺文》同），终（《说苑》作‘将’）成（《艺文》作为）江河！绵绵不决，将（《艺文》作‘或’）成网罗！青青不伐（《艺文》引作‘豪末不札）， 将寻斧柯！诚（据《家语》、《说苑》作‘不’）能慎之，福（《说苑》作‘祸’）之根也。曰（《家语》误作‘口’）是何（此从《说苑》、《家语》，《皇览》 作‘无’）伤，祸之门也。（〈宋书．傅亮传〉引此二句曰‘古语’，无二‘也’字）强梁者不得其死（此一语《老子》述之），好胜者必遇其敌。盗憎（《说苑》 作‘怨’）主人，民怨（《说苑》作‘害’）其上（《说苑》作‘贵’，《左传》引之）。君子知天下之不可上也，故下之（《左传》‘君子不欲多上人’出此）。 知众人之不可先也，故后之（《家语》‘后’作‘下’，《老子》‘不为天下先’本此意）。温恭慎德（《说苑》作‘君子知天下之不可盖也，故后之、下之’）， 使人慕之。执雌持下，人莫踰之（《说苑》作‘莫能与之争者’）。人皆趋彼，我独守此。人皆惑（《家语》作‘或’，乃古字）之（《说苑》作‘众人惑惑’）， 我独不徙（《说苑》作‘从’）。内藏我（《家语》作‘乃’）智，不示人技（《说苑》作‘不与人论技’）。我虽尊高，人弗我害（《说苑》作‘人莫害我’）。 惟能如此也（《家语》作‘谁能于此’）。江海（《家语》作汉）虽左长于百川，以其卑也（《说苑》作‘江河长百谷者，以其卑下也’，《老子》本之）。天道无 亲，常与善人（《家语》作‘而能下人’非，此从《说苑》、《皇览》。凡《太公金匮》、《老子》、〈史记．伯夷列传〉、〈后汉书．郎顗传〉均同）。戒之哉！ 戒之哉！（〈说苑．敬慎篇〉、《皇览》‘黄帝金人器铭’及《荀子》皆本太公所述，‘黄帝戒’兼参王肃本〈家语．观周篇〉用考同异。）
［马总《意林》武王问：‘五帝之戒可得闻乎’太公曰：‘黄帝云予在民上，摇摇恐夕不至朝，故金人三缄其口，慎言语也。’即括上文。］

武王问师尚父曰：‘五帝之戒可复得而闻乎？’（《御览》引《太公金匮》）师尚父曰：‘尧之居民上也，（《意林》作‘尧居民上’）振振如临深渊（《治 要》作‘川’）。舜之居民上，栗栗如恐不满日（《治要》引有‘日’字）。汤之居民上，翼翼（《治要》作‘战战恐不见旦），翼翼乎（《艺文类聚》多‘乎’ 字）！惧不敢息（八句，《意林》同，惟少四‘之’字。以上《御览》四百五十九所引）。’武王曰：‘吾拜（杨本作‘并’）殷民居其上也，翼乎！惧不敢息 （《治要》所引作‘翼翼，惧不敢怠’）。’尚父曰：‘德盛者守之，以谦威强者守之以恭（此亦《老子》所本）。’武王曰：‘如尚父言。’因是为戒随躬。 （《玉海》引刘劭《皇览》述《太公金匮》，杨慎以此为《金匮》铭。）
道自微而生，祸（《艺文类聚》引作‘福’，当从之）自微而成。慎终与始，完如金城［马总《意林》引《金匮》，按《说苑》言‘福生于微，祸生于忽’，知当作‘福’。］
武王曰：‘吾欲造起居之诫，随之以身。几之书曰：安无忘危，存无忘亡。熟惟二者，必后无凶。杖之书曰：辅人无苟，扶人无咎（〈崔骃传〉注引《太公金 匮》）。其冠铭曰：宠以着首，将身不正，遗为德咎。书履曰：行必虑正，无怀侥幸（二句《意林》亦引）。书剑曰：常以服兵，而行道德，行则福，废则覆。书车 曰：自致者急，载人者缓。取欲无度，自致而反。书镜曰：以镜自照，则知吉凶（案此与后文〈朱穆传〉注铭镜同，而有脱误）。门之书曰：敬遇宾客，贵贱无二。 户之书曰：出畏之入，惧之。牖之书曰：窥望省，且念所得，思所忘。钥之书曰：昏谨守，深察伪。砚之书曰：石墨相着而黑，邪心谗言，无得污白。书锋曰：忍之 须臾，乃全汝躯。书刀曰：刀利硙硙，无为汝开（《文选》注云出《六韬》，《意林》亦引‘锋刀’二铭）。书井曰：原泉滑滑，连旱则绝。取事有常，赋敛有节 （《意林》、《御览》引《金匮》）。衣之铭曰：桑蚕苦，女工难得新捐，故后必寒。镜铭曰：以镜自照，见形容；以人自照，知吉凶。觞铭曰：乐极则悲，沉湎致 非，社稷为危（〈朱穆传〉注引《阴谋》，蔡邕以为武王践阼，咨于太师，作铭，共十八章。）。无握壑而附邱，无舍本而逐（《兵书》作‘附’，一本作‘治’） 末，日中必彗，操刀必割（二句贾谊文引）。执斧必伐，日中不彗，是谓失时；操刀不割，是谓失利（贾子引作‘之期’）。执斧不伐，贼人将来！涓涓不塞，将为 （贾子作‘成’）江河！荧荧不救，炎炎奈（贾子作若）何？两叶不去（一本作‘毫毛不拔’），将用（一本作‘寻’）斧柯！为虺弗摧，行将为蛇（《意林》引 《六弢》及〈六弢．守土篇〉。此以上全见《兵书》引黄帝巾几铭，杨慎以为《太公兵法》引黄帝。）！绵绵不绝，夐夐奈（今本《周书》作‘蔓蔓若’）何？豪厘 （今本作‘末’）不伐，将用斧柯（《周书》）！前虑不定，后有大患，将奈之何？［苏秦引《周书》连上多此三句，或以为出《太公阴符》，见杜牧《孙子》注， 王伯厚以为《兵法》。］

〈第三篇〉

将欲败之，必姑辅之；将欲取之，必姑与之。［〈战国策．魏策》任章引《周书》］得时无失，时不再来。天予不取，反为之灾。［〈越语〉引《周书》］
天与不取，反受其咎。［《史记》萧何引《周书》］
毋为权首，将受其咎。［《汉书》引《周书》］
欲起无先。［〈史记．楚世家〉引《周书》］
恃德者昌，恃力者亡。［〈史记．商鞅传〉引《周书》］
成功之下，不可久处。［〈史记．蔡泽传〉引《周书》］
安危在得令，存亡在所用。［《汉书》主父偃引《周书》］
必参五伍之。［《史记》蒙恬引《周书》。宗沂案《说文》‘伍’字下云：‘相参伍也。’谓伍法。‘什’字下云：‘相什保也。’谓什法。］
君忧臣劳，主辱臣死。［《文选》注二十引《周书》］
太公曰：知与众同者，非人师也。大知似狂。不痴不狂，其名不彰；不狂不痴，不能成事。［《御览》七百三十九引《周书》］
文王曰：‘吾闻之：无变古，无易常，无阴谋，无擅制，无更创。为此，则不祥。’太公曰：‘夫天下，非常一人之天下也；天下之国，非常一人之国也。莫常 有之，惟有道者取之（今本〈武弢〉‘天下者非一人之天下，惟有道者处之’。）。古之王者，未使民，民化；未赏民，民劝。不知怒，不知喜，愉愉然其如赤子， 此古善为政也。
文王独坐，屏去左右，深念远虑，召太公望曰：‘帝（朱右曾云‘帝’当为‘商’，古文相似。）王（盖谓纣）猛暴无文，强梁好武，侵凌诸侯，苦劳天下，百 姓之怨心生矣！其灾（此下似有阙文）予奚行而得免于无道乎？’太公曰：‘因其所为，且兴其化。上知天道，中知人事，下知地理，乃可以有国焉（同上。《御 览》八十四引《周书》，今《逸周书》无之，必出《太公兵法》中逸文，盖《太公兵法》昔人引之多通称《周书》，《淮南子》以《六弢》为‘阴谋图王’之书，此 云‘无阴谋’可信也。）！
大国不失其威，小国不失其卑，敌国不失其权；距险伐夷，并小夺乱，征强攻弱，而袭不正，武之经也。
伐乱、伐疾、伐役，武之顺也。
贤者辅之，乱者取之，作者劝之，急者沮之，恐者惧之，欲者趣之，武之用也。
美男破老，美女破舌（当作后），淫图破国，淫巧破时，淫乐破正，淫言破义，武之毁也。
赦其食，遂其咎，抚其困，助其囊，武之间也。
饵敌以分，而照其储，以伐辅德，追时之权，武之尚也。
春违其众，秋伐其穑，夏取其麦，冬寒其衣服。春秋欲舒，冬夏欲亟，武之时也。
长胜短，轻胜重，直胜曲，众胜寡，强胜弱，饱胜饥，肃胜怒，先胜后，疾胜迟，武之胜也。
追戎无恪，力倦气竭，乃易克，武之追也。
既胜人，举旗以号令命吏禁掠，无敢侵暴，爵位不谦，田宅不亏，各宁其亲，民服如化，武之抚也。
百姓咸服，偃兵兴德，夷厥险阻，以毁其武，四方畏服，奄有天下，武之定也。［今本〈周书．武称篇〉］
开望曰：‘土广无守，可袭；土狭无食，可围竭（《汉书》主父偃引二句）。二祸之来，不称之灾。天有四殃，水、旱、饥、荒，其至无时，非移积聚，何以备之（《逸周书》）！ 

〈第四篇〉

上古王者之遣将也，跪而推毂，曰：‘阃以内者，寡人制之；阃以外者，将军制之。军功爵赏，皆决于外，归而奏之。’［〈史记．冯唐传〉挚虞以跪而推毂为古《兵书》，今本〈六弢．立将篇〉以为说。］
兵以仁举，则无不从。得之以仁分，则无不从悦。［萧吉《五行大义》引《兵书》］
将无谋，则士卒忧；将无虑，则士卒去。［同上引］
［《御览》引《吴子》逸文：‘将无虑，则谋士去；将无勇，则吏士恐；将迁怒，则军士惧’本此。］
坎名大刚风，干名折风，兑名小刚风，艮名凶风，坤名刚风，巽名小弱风，震名婴儿风，离名大弱风（引同上。当系《隋志》．《太公兵法》中语，或单称《兵书》，萧吉曰此兵家观客主盛衰，候风所从来也。）又曰：刑上风来：坐者，急起；行者，急住。［同上。］
阳生甲子不足，戌亥仍为天门；阴生甲午不足，辰巳仍为地户。阳界甲寅不足，子丑仍为鬼门；阴界甲申不足，午未仍为人门。阳盛甲辰，卯为之隔；阴兴甲戌，酉为之隔。［引同上。］
《太公兵法》曰：‘武王问太公：“胜负何如？”太公对曰：“夫纣之行，不由理积，其酒池赋敛，甚数百姓苦之。”’［宋《御览》六百二十七引］
人主举善，则天应之以德；恶，则天应之以刑。［同上引《太公》，《群书治要》引《六弢》袭之。］
将谋欲密，士卒欲一，攻敌欲疾。［《御览》．《吴子》逸文引《军志》，吴子曾传《左传》。］
先人有夺人之心，后人有待其衰。允当则归，知难而退。有德不可敌，逐寇如追逃。［以上《左传》引《军志》，《传》凡称前志，多属《逸周书》；或史佚，则称《军志》者，必《太公》也。］
将不仁，则三军不亲；将不勇，则三军不为动。［《通典》引，《御览》作《吴子》，盖《吴子》所引者。今本〈六弢．奇兵篇〉改‘为动’作‘锐’。］
右背山陵，前左水泽。［《史记》引《兵法》与《孙子》不同，杜牧《孙子》注引《太公兵法》：‘军必左水泽，而右邱陵。’盖括司言，知此引《兵法》属《太公》也。此之言背谓后也，与前相对。］
武王伐殷，兵至牧野。晨举脂烛，推掩不备。［《论衡》引《太公阴谋》见《艺文类聚》及《御览》三百十六。］
春为牝陈，弓为前行；夏为方陈，戟为前行；六月为圆陈（《通典》作‘季夏’），矛为前行；秋为牡陈，剑为前行；冬为伏陈，楯为前行。（萧吉《五行大 义》引《周书》云此，‘武备’亦依五气也。知出《兵法》。）是谓五陈。［《通典》连上引，多此一句‘近人采入’，〈逸周书．月令〉逸文。］
春以长矛在前，夏以大戟在前，秋以弓弩在前，冬以刀楯（《抱朴子》作‘盾’）在前，此行军（《抱朴子》）四时应天之法也。［《御览》三百三十九引《六弢》分为‘五选’，已见《说苑》所引，知连上，确系《兵法》，又见《抱朴子》。］
从孤击虚，万（《御览》引作‘高’，误）人无余一，女子当丈夫。（《抱朴子》引《太公兵法》又相传古《遁甲书》引此作《黄石子》，足见《黄石公记》之 果出《太公兵法》也。］风鸣叶（《御览》作‘气’，非）者，贼在十里；鸣条者，百里；摇枝者，四百里；金器自鸣及焦器（《御览》作‘气’，下无‘鸣’字］ 鸣者，军疲也；气如惊鹿，败军气也。［同上。上言风角，下言雪祲。］
大师吹律合声。商则战胜，军士强。角则军扰多变，失士心。宫则军和，士卒同心。征则将急数怒，失士心。羽则军弱，少威明。［郑康成〈周礼．春官〉注引《兵书》按隋以前人引《太公兵法》或曰《兵书》，〈正义〉以为武王出兵之书。］

〈第五篇〉

国不可以从外治，将（《孙子》注作‘君’）不可以从中御。［《通典》引《太公》，今〈六弢．立将篇〉袭此二语，以为将答君之词，贾林《孙子》注沿其误。］
神农之教曰：‘虽有石城千仞，汤池百步，带甲百万，无粟，弗能守也。’［晁错引。案应劭《风俗通》述《孙子》云：‘金城汤池而无粟者，太公、墨翟弗能 守之’，则知此为《太公书》所有。唐．员半千亦引作《军志》，《群书治要》所引〈虎弢〉亦述‘神农之禁’也。］
国柄借人，则失其威（今本〈六弢．守土篇〉作‘无借人国柄，借人国柄则失其权’。）。渊乎无端，孰知其源（下为‘涓涓不塞’六句）？天下非一人之天下，天下之天下也。取天下者，若逐野鹿，而天下共分其肉（同上引。下五句，今本〈武韬〉袭改之）。
昔柏皇氏、栗陆氏、骊连氏、轩辕氏、赫胥氏、尊卢氏、祝融氏，此古之王者也。未使民，民化；未赏民，民劝（《北堂书钞》十五引此三句，两‘民’字不 重。）；此皆古之善为政者也。至于伏羲氏、神农氏，教化（宋本‘化’作‘民’）而不诛，黄帝、尧、舜诛而不怒［《御览》七十六引《六弢》，《意林》引后四 句作‘太公曰：伏羲、神农，教而不诛’云云。］
圣人恭天静地，和鬼敬神。［《意林》］
文王在岐（《群书治要》引多‘周’字），召太公曰：‘吾地小，奈何？’太公曰：‘天下有粟，贤者食之；天下有民，贤者收之。屈一人下，伸万人上，惟圣 人能行之。’［《文选》注引作‘屈一人之下，伸万人之上，惟圣人能焉。’，《群书治要》引〈武弢〉多赘语，盖依此节而增衍成之也。］
文王曰：‘君务举贤，不获其功，何也？’太公曰：‘举而不用，是有求贤之名，而无用贤之实也。’文王曰：‘举贤若何？’太公曰：‘按贤察名，选才考能，名实俱得之也。’［《意林》引《六弢》作六卷，今本《六弢》本之，衍为〈举贤篇〉。］
文王曰：‘国君失民者，何也？’太公曰：‘不慎所与也？君有六守、三宝。六守者：仁、义、忠、信、勇、谋。三宝者：农、工、商。六守长则君安，三宝完则国昌。［同上引今本《六弢》衍之为〈六守篇〉。］
崇侯虎曰：‘今周伯昌怀仁而善谋，冠虽敝，礼加于首；履虽新，法以践地（《意林》引作‘冠虽敝，加于首；履虽新，履于地。’，〈汉书．儒林传〉黄生 曰：‘冠虽敝，必加于首；履虽新，必贯于足。’师古曰：‘语见太公《六弢》。’，《御览》六百八十四引之同，《意林》多二‘之’字，作‘加之于首’云 云。）。可及其未成而图之（《御览》六百九十七引《六弢》）。军中之事，不闻君命（《意林》），皆由将出。临敌决战，无有二心（今〈六弢．立将篇〉连上 引）。
武王问太公曰：‘吾欲令三军，亲其将如父母，攻城则争先登，野战则争先赴。闻金声而怒，闻鼓声而喜。可乎？’太公曰：‘作将，冬日不服裘，夏日不操 扇，天雨不张盖幔，出隘塞、过泥涂，将先下步（《意林》、《艺文类聚》引无，作二日字及幔先作必。）。士卒皆定（宾本作‘军皆定次’），将乃就舍；炊者皆 饱，将乃敢食（四句《意林》无，《艺文类聚》有，今本‘饱’作‘熟’，‘乃敢’作‘方就’。）；军未举火，将不食（今本作‘军不举火，将亦不举’）。士非 好死而乐伤，其将知饥寒、劳苦也。［《意林》引］
用兵之害，犹豫最大（《吴子》引之）。赴之若惊，用之若狂；当之者破，近之者亡；使如疾雷，不暇掩耳也。［同上引。按今本〈六弢．军势篇〉文义近古，多见称引，此盖括其一二精语。）
贫穷、忿怒，欲决其志者，名曰必死之士。辩言巧辞，善毁善誉者，名曰间谍飞言之士（同上引。今本〈练士篇》取一置一，杂入赘婿云云，乃秦汉人语也。 《意林》所引乃因梁人子钞，惟九差一条，不足据，或参取唐时本也。）。赏如高山，罚如深溪。［〈文选．王仲宣从军诗〉注引《六弢》。］
太公谓武王曰：‘夫人皆有性，趋舍不同，喜怒不等。’［〈文选．卢子谅．赠刘琨诗〉注引。］
太公谓武王曰：‘圣人兴兵为天下除患去贼，非利之也。故役不再籍（《孙子》引），一举而得。’［《文选》四十三书注引。］
武王问太公曰：‘殷已亡其三人，今可伐乎？’太公曰：‘臣闻之：知天者不怨天，知己者不怨人。先谋后事者昌，先事后谋者亡，且天与不取，反受其咎 （《史记》引二语）；时至不行，反受其殃（《说苑》引四语）。非时而生，是为妄成，故夏条可结，冬冰可释（《艺文类聚》引太公作‘折’），时难得而易失 也。’［《意林》引《太公金匮》云二卷。］
武王问太公：‘今民吏未安，贤者未定，何以安之？’太公曰：‘不须兵器，可以守国。耒耜是其弓弩，锄杷是其矛戟，簦笠是其兜鍪，镰斧是其攻具。［


《御览》三百十六引《太公金匮》，今本《六弢》本此，衍为〈农器篇〉。］

     智者为谋，谋士者，不乏锐意进取的秉性，士之体现实则多种多样。
     其价值定位在于眼光尖锐、思考成熟，落点在于建言纳谏，预期在于帮助上级排忧解难。
     
     不缺勤勉劳作的人，缺得是经世致用之才，方才彰显出与众不同之处。当然，谋士者有着强烈的集体意识与责任感，也绝非溜须拍马之流所能胜任，
     
     智慧中凝练出谋士具备潜质与特征：
     一是“无所不知”，指谋士日常具备前瞻性、储备性、针对性、专业性的知识积累，应对问题显得无所不知、无所不及；
     
     二是“见微知著”，指谋士专业嗅觉敏锐能够洞察问题，发挥预测预示预警作用；
     
     三是“决之断也”，指谋士自信于自己的专业认知，更强调一个独立性的是非观点，讲究的是明辨是非，实事求是，基于客观的科学的理性分析提出令人折服的对策建议，彰显出真本事；
     
     四是“知有所何为之智”，指的谋士所言、所行、所做能够接地气、破困局，既能顾全基层权益，又能符合决策者口味，满足领导层要求，素有顶天立地气概。



武王伐殷，出于河。吕尚为右（《类聚》作‘后’，《御览》无），将以四十七艘舫踰（《类聚》作‘船济’）于河。［〈文选．王仲宣从军诗〉注引］
武王东伐，至于河上。雨甚雷疾。周公旦进曰：‘天不祐周矣。意者，吾君德行未备，百姓疾怨邪？故天降吾灾，请还师。’太公曰：‘不可。’武王与周公旦 望纣，纣陈引军，止之。太公曰：‘君何不弛也。’周公曰：‘天时不顺，龟燋不兆，占筮不吉，妖而不祥，星变又凶，固且待之，何可驱也（王逸《楚词》注引 《六弢》）。’武王问太公曰：‘欲兴兵深谋，进必斩敌，退必克全，其略云何？’太公曰：‘主以礼使将，将以忠受命！国有难，君召将而诏曰：“见其虚则进， 见其实则避。勿以三军为贵而轻敌，勿以授命为重而苟进，勿以贵而贱人，勿以独见而违众，勿以辩士为必然，勿以谋简于人，勿以谋后于人。士未坐，勿坐；士未 食，勿食；寒暑必同，敌可胜也。”’［同上引〈犬弢〉。今本〈龙弢．立将篇〉袭之。］
周初，武王问太公曰：‘敌人先至，已据便地，形势又强，则如之何？’对曰：‘当示怯弱，设伏佯走，自投死地。敌见之必疾速而赴，扰乱失次，必离故所，□入我（此下有缺文或是叠下一‘伏’字）伏兵，齐起急击，前后冲其两旁。［《通典》一百五十三］
天下攘攘，皆为利往；天下熙熙，皆为利来。［《御览》引《六弢》］
容容熙熙，皆为利谋；熙熙攘攘，皆为利往。［同上，引《周书》］
车骑之将，军马不具，鞍勒不备者，诛。［《御览》引《六弢》］
太公誓师，后至者斩。［《御览》引《桓范要义》，〈史记．司马穰苴列传〉：‘军法：约期而后至者，斩。’当本之太公。］
太公曰：‘凡兴师、动众、陈兵，天必见其云气，示之以安危，故胜败可逆知也。［《通典》引］
武王问太公曰：‘贫富岂有命乎？’（《艺文类聚》引‘成王问太公：贫富岂有命乎？将理不得其意。’）太公曰：‘为之不密，密而不富者，盗在其室。’武 王曰：‘何谓盗也？’公曰：‘计之不熟，一盗也。收种不时，二盗也。取妇无能，三盗也。养女太多（谓资赠多），四盗也（《颜氏家训》‘盗’作‘费’）。弃 事就酒，五盗也。衣服过度，六盗也。封藏不谨，七盗也。井灶不利，八盗也。举息就礼，九盗也。无事然镫，十盗也。如取之，安得富哉？’武王曰：‘善。’ ［《御览》四百八十五引《六弢》，《艺文》节引，《颜氏》同。］
武王平殷，还，问太公曰：‘今民吏未安，贤者未定，何以安之？’太公曰：‘无故无新，如天如地（《御览》三百二十七引《六弢》）。得殷之财，与殷之 民。共之，则商得其贾，农得其田也。一目视则不明，一耳听则不聪，一足步则不行。选贤自代，上下各得其所。’［同上引。］
武王问太公曰：‘天下精神甚众，恐后复有试余者也。何以待之？’师尚父曰：‘请树槐于王门内路之石，起面社，筑垣墙，祭以酒脯，食以牺牲，尊之曰社。 客有非常，先与之语；客有益者入，无益者距。岁告以水旱，与其风雨泽流，悉行除民所苦。’［《御览》五百三十二引《太公金匮》］
武王胜殷，召太公问曰：‘今殷民不安其处，奈何使天下安乎？’太公曰：‘夫民之所利，譬之如冬日之阳，夏日之阴。冬日之从阳，夏日之从阴，不召自来。 故生民之道，先定其所利，而民自至。民有三几，不可数动，动之有凶。明赏则不足，不足则民怨生；明罚则民慑畏，民慑畏则变故出；明察则民扰，民扰则不安其 处，易以成变。故明王之民不知所好，不知所恶，不知所从，不知所去。使民各安其所生，而天下静矣。乐哉！圣人与天下之人皆安乐也（《艺文类聚》二十引《六 弢》此句）。’武王曰：‘为之奈何？’太公曰：‘圣人守无穷之（四字从《艺文类聚》补入）府，用无穷之财，而天下仰之，天下仰之，而天下治矣。神农之禁， 春夏之所生，不伤不害，谨修地利，以成万物。无夺民之所利，而农顺其时矣。任贤使能，而官有材，而贤者归之矣。故赏在于成民之生，罚在于使人无罪，是以赏 罚施民，而天下化矣（《群书治要》引〈六弢．虎弢〉）。夫杀一人而三军不闻，杀一人而民不知，杀一人而千万人不恐，虽多杀之，其将不重。封一人而三军不 悦，爵一人而万人不劝，赏一人而万人不欣，是为赏无功、责无能也。若此，则三军不为使，是失众之纪也。’［同上引〈武弢〉）

〈第六篇〉

安徐而静，柔节先定，善兴而不争，虚心平志，待物以正。［今本《六弢》］
武王问太公曰：‘兵道何如？’太公曰：‘凡兵之道，莫过乎一。一者，能独往独来。黄帝曰：“一者，阶于道，机于神。”用之在于机，显之在于势，成之在 于君。故圣王号兵为凶器，不得已而用之（下文‘今商王知存而不知亡’一段，似后人搀入，故节去之。）。’武王曰：‘两军相遇，彼不可来，此不可往。各设固 备，未敢先发。我欲袭之，不得其利。为之奈何？’太公曰：‘外乱而内整。示饥而实饱，内精而外钝。一合一离，一聚一散。阴其谋，密其机，高其垒，伏其锐 士。寂若无声，敌不知我所备。欲其西，袭其东。’武王曰：‘敌知我情，通我谋。为之奈何？’太公曰：‘兵胜之术，密察敌人之机，而速乘其利，复疾击其不 意。’［连上，并今本〈文弢．兵道篇〉］
天道无殃，不可先倡；人道无灾，不可先谋。
全胜不斗，大兵无创。
鸷鸟将击，卑飞敛翼；猛兽将搏，弭耳俯伏；圣人将动，必有愚色。
凡谋之道，周密为宝。［连上，在今本〈武弢〉］
兵不两胜，亦不两败。兵出踰境，期不十日，不有亡国，必有破军杀将。
疑志不可以应敌。［孟氏《孙子》注引］
将以诛大为威，以赏小为明，以罚审为禁止而令行。故杀一人而三军震者，杀之；赏一人而万民悦者，赏之。［连上，并今本〈龙弢〉］
武王问太公曰：‘攻伐之道奈何？’太公曰：‘势因于敌家之动，变生于两陈之间，奇正发于无穷之源（孟氏《孙子》注引）。故至事不语，用兵不言。且事之 至者，其言不足听也；兵之用也，其状不定见也。倏而往，忽而来，能独专而不制者，兵也。闻则议，见则图，知则困，辩则危。故善战者，不待张军；善除患者， 理于未生；善胜敌者，胜于无形。上战无与战，故争胜于白刃之前者，非良将也（曹操《孙子》注引此二句，‘前’作‘先’）；设备于已失之后者，非上圣也；智 与众同，非国师也（孟氏《孙子》注引）；技与众同，非国工也。事莫大于必克，用莫大于玄默（贾林《孙子》注引）。动莫大于不意，谋莫大于不识（孟氏、杜佑 《孙子》注引，‘大’孟作‘神’、杜作‘善’）。夫先胜者，先见弱于敌而后战者也，故士（古通事）半而功倍焉。圣人征于天地之动，孰知其纪？循阴阳之道而 从其候，当天地盈缩，因以为常。物有死生，因天地之形，故曰：未见形而战，虽众必败。善战者，居之不挠，见胜则起，不胜则止。故曰：无恐惧，无犹豫。用兵 之害：犹豫最大，三军之灾，莫过狐疑（四句亦《吴子》引，‘莫过’作‘生于’）。善战者，见利不失，遇时不疑；失利后时，反受其殃。故智者从之而不失，巧 者一决而不犹豫。是以，疾雷不及掩耳（傅子《意林》引此句均作‘不暇’，隋唐作‘及’与此同。），迅雷不及瞑目（杜佑作‘疾电’，陈皞《孙子》注作‘卒电 ’，‘瞑’陈作‘瞬’。）；赴之若惊，用之若狂；当之者破，近之者亡，孰能御之？夫将有所不言而守者，神也；有所不见而视者，明也。故知神明之道者，野无 横敌，对无立国。’武王曰：‘善哉！’［今本〈六弢．军势篇〉］
夫两陈之间，出甲陈兵，纵（《通典》作‘从’）卒乱行者，所以（《通典》此下有‘多’字）为变也。［今本〈龙弢〉，《孙子》注‘所以’一作‘欲以’。］
武王问太公曰：‘律音之声，可以知三军之消息，胜负之决乎？’太公曰：‘深哉！王之问也。夫律管十二，其要有五音：宫、商、角、征、羽，此真正声也， 万代不易。五行之神，道之常也。金、木、水、火、土，各以其胜攻也。古者，三皇之世，虚无之情，以制刚强。无有文字，皆由五行。五行之道，天地自然。六甲 之分，微妙之神。其法以天清净，无阴云风雨，夜半遣轻骑，往至敌人之垒，去九百步外，遍持律管当耳，大呼惊之。有声应管，其来甚微；角声应管，当以白虎； 征声应管，当以玄武；商声应管，当以朱雀；羽声应管，当以勾陈；五管声尽不应者，宫也，当以青龙（原注其声应乎角音之管，是敌陈木神用事矣。当以白虎方 位，日时胜之。盖角声属木，白虎属金，以金能克木也。余仿此。）。此五行之符，佐胜之征，成败之机也。’武王曰：‘善哉。’太公曰：‘微妙之音，皆在外 候。’武王曰：‘何以知之？’太公曰：‘敌人惊动则听之。闻枹鼓之音者，角也。见火光者，征也。闻金铁矛戟之音者，商也。闻人啸呼之音者，羽也。寂寞无声 者，宫也。此五音，声色之符也。’［今本〈六弢．五音篇〉］
武王问太公曰：‘吾欲未战先知敌人之强弱，预见胜负之征，为之奈何？’太公曰：‘胜负之征，精神先见。明将察之，其效在人。谨候敌人出入进退，察其动 静，言语妖祥，士卒所告。凡三军悦怿，士卒畏法，敬其将命；相喜以破敌，相陈以勇猛，相贤以威武。此强征也。三军数惊，士卒不齐；相恐以敌强，相语以不 利。耳目相属，妖言不止，众口相惑；不畏法令，不重其将。此弱征也。三军齐整，陈势以固，深沟高垒，又有大风甚雨之利；三军无故，旌旗前指；金铎之声扬以 清，鼙鼓之声宛以鸣。此得神明之助，大胜之征也。行陈不固，旌旗乱而相绕，逆大风甚雨之利，士卒恐惧，气绝而不属；戎马惊奔，兵车折轴；金铎之声下以浊， 鼙鼓之声温（湿之误）。此大败之征也。凡攻城围邑，城之气色如死灰，城可屠；城之气出而北，城可克；城之气出而西，城可降；城之气出而南，城不可拔；城之 气出而东，城不可攻。城之气出而复入，城主逃北。城之气出而覆我军之上，军必病。城之气出高而无所止，用兵长久。凡攻城围邑，过旬不雷不雨，必亟去之，城 必有大辅。此所以知可攻而攻，不可攻而止。’武王曰：‘善哉。’［今本〈六弢．兵征篇〉］
刀子之神名曰脱光，箭之神名续长，弩之神名远望。［《艺文类聚》六十引《太公兵法》］

〈第七篇〉

柔能制刚，弱能制强。柔者，德也；刚者，贼也；弱者，人之助也；强者，怨之归也。故曰：有德之君以所乐乐人，无德之君以所乐乐身。乐人者，其乐长；乐 身者，不久而亡。舍近谋远者，劳而无功；舍远谋近者，逸而有终。逸政多忠臣，劳政多乱人。故曰：误广地者荒，务广得者强，有其有者安，贪人有者残，残灭之 政，虽成必败（〈后汉书．光武帝诏〉引《黄石公记》，按〈留侯传〉明云：黄石老人所授乃《太公兵法》，此作《黄石公记》，盖新莽时所易之名也。）。当断不 断，反受其乱。［〈后汉书．杨伦传〉引之云：黄石所诫。《史记》以为道家之言。］
臣与主同者亡。［〈后汉书．袁绍传〉］
军无财，士不来；军无赏，士不往（四句亦见〈袁绍传〉）。故良饵之下有悬鱼，重赏之下有勇夫。［《艺文类聚》引之，作‘《军谶》’，凡今本《三略》所 引《军谶》，多出《黄石公记》中，《御览》三百七，引下二句，作‘香饵之下必有悬鱼，重赏之下必有死夫。’］
得道者昌，失道者亡。（贾林《孙子》注引《黄石公》，又张豫《孙子》注引作《太公》语，‘道’作‘士’。）动为事机，舒之弥四海，卷之不盈怀。柔而能 刚，则其国弥光；弱而能强，则其国弥章，一箪之醪，投之于河，令士众迎饮，三军为其死，战如风发，攻如河决。［《御览》引《黄石公记》伪《三略》引之作 《军谶》。］
虑若源泉，深不可测（〈文选．关中诗〉注引《黄石公记》叙）。将所以为威者，号令也；战所以全胜者，军正也；士所以轻战者，用兵也。故战如风发，勇如河决，众可望而不可当，可下而不可胜也。［《御览》二百七十一引《黄石公记》］
使商人为前兵者，象白虎陈；使羽人为前兵者，象玄武陈；使征人为前兵者，象朱雀陈；使角人为前兵者，象青龙陈，亦曰旬始陈（引同上。此即《说苑》引《兵法》所谓‘分为五选，异其旗章，勿使冒乱’之事。）
彼以直陈来者，我以方陈应之；方来，锐应之；锐来，曲应之；曲来，圆应之；圆来，直应之。直木，方金，锐火，曲水，圆土也。各以能克者应胜之。［引同上。按《通志略》又有《黄石公五垒之图》。］



# 《挺经》


梗概：


一曰内圣；二曰励志；三曰家范；四曰明强；五曰坚忍；六曰刚柔；七曰英才；八曰廉矩；九曰勤敬；十曰诡道；十一曰久战；十二曰廪实；十三曰峻法；十四曰外王；十五曰忠疑；十六曰荷道；十七曰藏锋；十八曰盈虚。

卷一 内圣
细思古人工夫，其效之尤著者，约有四端：曰慎独则心泰，曰主敬则身强，曰求仁则人悦，曰思诚则神钦。慎独者，遏欲不忽隐微，循理不间须臾，内省不疚，故心泰。主敬者，外而整齐严肃，内而专静纯一，斋庄不懈，故身强。求仁者，体则存心养性，用则民胞物与，大公无私，故人悦。思诚者，心则忠贞不贰，言则笃实不欺，至诚相感，故神钦。四者之功夫果至，则四者之效验自臻。余老矣，亦尚思少致吾功，以求万一之效耳。

尝谓独也者，君子与小人共焉者也。小人以其为独而生一念之妄，积妄生肆，而欺人之事成。君子懔其为独而生一念之诚，积诚为慎，而自慊之功密。其间离合几微之端，可得而论矣。

盖《大学》自格致以后，前言往行，既资其扩充；日用细故，亦深其阅历。心之际乎事者，已能剖析乎公私，心之丽乎理者，又足精研其得失。则夫善之当为，不善之宜去，早画然其灼见矣。而彼小人者，乃不能实有所见，而行其所知。于是一善当前，幸人之莫我察也，则趋焉而不决。一不善当前，幸人之莫或伺也，则去之而不力。幽独之中，情伪斯出，所谓欺也。惟夫君子者，惧一善之不力，则冥冥者有堕行；一不善之不去，则涓涓者无已时。屋漏而懔如帝天，方寸而坚如金石。独知之地，慎之又慎。此圣经之要领，而后贤所切究者也。

修己治人之道，止“勤于邦，俭于家，言忠信，行笃敬”四语，终身用之有不能尽，不在多，亦不在深。

古来圣哲胸怀极广，而可达于德者，约有四端：如笃恭修己而生睿智，程子之说也；至诚感神而致前知，子思之训也；安贫乐道而润身睟面，孔彦曾孟之旨也；观物闲吟而意适神恬，陶白苏陆之趣也。自恨少壮不知努力，老年常多悔惧，于古人心境，不能领取一二。反复寻思，叹喟无已。

卷二 砺志
君子之立志也，有民胞物与之量，有内圣外王之业，而后不忝于父母之生，不愧为天地之完人。故其为忧也，以不如舜不如周公为忧也，以德不修学不讲为忧也。是故顽民梗化则忧之，蛮夷猾夏则忧之，小人在位贤才否闭则忧之，匹夫匹妇不被己泽则忧之，所谓悲天命而悯人穷，此君子之所忧也。若夫一身之屈伸，一家之饥饱，世俗之荣辱得失、贵贱毁誉，君子固不暇忧及此也。

明德、新民、止至善，皆我分内事也。若读书不能体贴到身上去，谓此三项与我身了不相涉，则读书何用？虽使能文能诗，博雅自诩，亦只算得识字之牧猪奴耳！岂得谓之明理有用之人也乎？朝廷以制艺取士，亦谓其能代圣贤立言，必能明圣贤之理，行圣贤之行，可以居官莅民、整躬率物也。若以明德、新民为分外事，则虽能文能诗，而于修己治人之道实茫然不讲，朝廷用此等人作官，与用牧猪奴作官何以异哉？

累月奔驰酬应，犹能不失常课，当可日进无已。人生惟有常是第一美德。余早年于作字一道，亦尝苦息力索，终无所成。近日朝朝摹写，久不间断，遂觉月异而岁不同。可见年无分老少，事无分难易，但行之有恒，自如种树畜养，日见其大而不觉耳。进之以猛，持之以恒，不过一二年，精进而不觉。言语迟钝，举止端重，则德进矣。作文有峥嵘雄快之气，则业进矣。

卷三 家范
家中兄弟子侄，惟当记祖父之八个字，曰：“考、宝、早、扫、书、蔬、鱼、猪。”又谨记祖父三不信，曰：“不信地仙、不信医药、不信僧巫。”余日记册中又有八本之说，曰：“读书以训诂为本，作诗文以声调为本，事亲以得欢心为本，养生以戒恼怒为本。立身以不妄语为本，居家以不晏起为本，作官以不要钱为本，行军以不扰民为本。”此八本者，皆余阅历而确有把握之论，弟亦当教诸子侄谨记之。无论世之治乱，家之贫富，但能守星冈公之八字与之八本，总不失为上等人家。

士大夫之家不旋踵而败，往往不知乡里耕读之耐久。所以致败之由大约不出数端。家败之道有四，曰：礼仪全废者败；兄弟欺诈者败；妇女淫乱者败；子弟傲慢者败。身败之道有四，曰：骄盈凌物者败；昏惰任下者败；贪刻兼至者败；反复无信者败。未有八者全无一失而无故倾覆者也。

凡天下官宦之家，多只一代享用便尽，其子孙始而骄佚，继而流荡，终而沟壑，能庆延一二代者鲜矣。商贾之家，勤俭者能延三四代；耕读之家，谨朴者能延五六代；孝友之家，则可以绵延十代八代。我今赖祖宗之积累，少年早达，深恐其以一身享用殆尽，故教诸弟及儿辈，但愿其为耕读孝友之家，不愿其为仕宦起见。若不能看透此层道理，则虽巍科显宦，终算不得祖父之贤肖，我家之功臣。若能看透此道理，则我钦佩之至。澄弟每以我升官得差，便谓我肖子贤孙，殊不知此非贤肖也。如以此为贤肖，则李林甫、卢怀慎辈，何尝不位极人臣，舄奕一时，讵得谓之贤肖哉？予自问学浅识薄，谬膺高位，然所刻刻留心者，此时虽在宦海之中，却时作上岸之计。要令罢官家居之日，己身可以淡泊，妻子可服劳，可对祖父兄弟，可以对宗族乡党。如是而已。

卷四 明强
三达德之首曰智。智即明也。古豪杰，动称英雄。英即明也。明有二端：人见其近楼则所见远矣，登山则所见更远矣。精明者，譬如至微之物，以显微镜照之，则加大一倍、十倍、百倍矣。又如粗糙之米，再舂则粗糠全去，三舂、四舂，则精白绝伦矣。高明由于天分，精明由于学问。吾兄弟忝居大家，天分均不甚高明，专赖学问以求精明。好问若买显微之镜，好学若舂上熟之米。总须心中极明，而后口中可断。武断自己之事，为害犹浅；武断他人之事，招怨实深。惟谦退而不肯轻断，最足养福。

担当大事，全在明强二字。《中庸》学、问、思、辨、行五者，其要归于愚必明，柔必强。凡事非气不举，非刚不济，即修身养家，亦须以明强为本。难禁风浪四字譬还，甚好甚慰。古来豪杰皆以此四字为大忌。吾家祖父教人，亦以懦弱无刚四字为大耻。故男儿自立，必须有倔强之气。惟数万人困于坚城之下，最易暗销锐气。弟能养数万人之刚气而久不销损，此是过人之处，更宜从此加功。

凡国之强，必须得贤臣工；家之强，必须多出贤子弟。此亦关乎天命，不尽由于人谋。至一身之强，则不外乎北宫黝、孟施舍、曾子三种。孟子之集义而慷，即曾子之自反而缩也。惟曾、孟与孔子告仲由之强，略为可久可常。此外斗智斗力之强，则有因强而大兴，亦有因强而大败。古来如李斯、曹操、董卓、杨素，其智力皆横绝一世，而其祸败亦迎异寻常。近世如陆、何、肃、陈亦皆予知自雄，而俱不保其终。故吾辈在自修处求强则可，在胜人处求强则不可。福益外家，若专在胜人处求强，其能强到底与否尚未可知。即使终身强横安稳，亦君子所不屑道也。

卷五 坚忍
子长尚黄老，进游侠，班孟坚讥之，盖实录也。好游侠，故数称坚忍卓绝之行。如屈原、虞卿、田横、侯赢、田光及此篇之述贯高皆是。尚黄老，故数称脱屣富贵、厌世弃俗之人。如本纪以黄帝第一，世家以吴太伯第一，列传以伯夷第一，皆其指也。此赞称张、陈与太伯、季札异，亦谓其不能遗外势利、弃屣天下耳。

昔耿恭简公谓，居官以坚忍为第一要义，带勇亦然。与官场交接，吾兄弟患在略识世态而又怀一肚皮不合时宜，既不能硬，又不能软，所以到处寡合。迪安妙在全不识世态，其腹中虽也怀些不合时宜，却一味浑含，永不发露。我兄弟则时时发露，终非载福之道。雪琴与我兄弟最相似，亦所如寡合也。弟当以我为戒，一味浑厚，绝不发露。将来养得纯熟，身体也健旺，子孙也受用，无惯习机械变诈，恐愈久而愈薄耳。

稍论时事，余谓当竖起骨头，竭力撑持。三更不眠，因作一联云：“养活一团春意思，撑起两根穷骨头”，用自警也。余生平作自箴联句颇多，惜皆未写出，丁未年在家作一联云：“不怨不尤但反身争个一壁清，勿忘勿助看平地长得万丈高”，曾用木板刻出，与此联略相近，因附识之。

夜阅《荀子》三篇，三更尽睡，四时即醒，又作一联云：“天下无易境天下无难境，终身有乐处终身有忧处”。至五更，又改作二联，一云：“取人为善与人为善，乐以终身忧以终身；”一云：“天下断无易处之境遇，人间那有空闲的光阴”。

卷六 刚柔
从古帝王将相，无人不由自立自强做出，即为圣贤者，亦各有自立自强之道，故能独立不惧，确乎不拔。昔余往年在京，好与诸有大名大位者为仇，亦未始无挺然特立不畏强御之意。近来见得天地之道，刚柔互用，不可偏废，太柔则靡，太刚则折。刚非暴虐之谓也，强矫而已；柔非卑弱之谓也，谦退而已。趋事赴公，则当强矫，争名逐利，则当谦退；开创家业，则当强矫，守成安乐，则当谦退；出与人物应接，则当强矫，入与妻孥享受，则当谦退。若一面建公立业，外享大名，一面求田问舍，内图厚实，二者皆有盈满之象，全无谦退之意，则断不能久。

肝气发时，不惟不和平，并不恐惧，确有此境。不特盛年为然，即余渐衰老，亦常有勃不可遏之候。但强自禁制，降伏此心，释氏所谓降龙伏虎。龙即相火也，虎即肝气也。多少英雄豪杰打此两关不过，要在稍稍遏抑，不令过炽。降龙以来养水，伏虎以养火。古圣所谓窒欲，即降龙也；所谓惩忿，即伏虎也。释儒之道不同，而其节制血气，未尝不同，总不使吾之嗜欲戕害吾之躯命而已。

至于“倔强”二字，却不可少。功业文章，皆须有此二字贯注其中，否则柔靡不能成一事。孟子所谓至刚，孔子所谓贞固，皆从倔强二字做出。吾兄弟皆秉母德居多，其好处亦正在倔强。若能去忿欲以养体，存倔强以励志，则日进无疆矣。

至于强毅之气，决不可无，然强毅与刚愎有别。古语云自胜之谓强。曰强制，曰强恕，曰强为善，皆自胜之义也。如不惯早起，而强之未明即起；不惯庄敬，而强之坐尸立斋；不惯劳苦，而强之与士卒同甘苦，强之勤劳不倦，是即强也。不惯有恒，而强之贞恒，即毅也。舍此而求以客气胜人，是刚愎而已矣。二者相似，而其流相去霄壤，不可不察，不可不谨。

卷七 英才
虽有良药，苟不当于病，不逮下品；虽有贤才，苟不适于用，不逮庸流。梁丽可以冲城，而不可以窒穴。嫠牛不可以捕鼠；骐骥不可以守闾。千金之剑，以之析薪，则不如斧。三代之鼎，以之垦田，则不如耜。当其时，当其事，则凡材亦奏神奇之效。否则鉏铻而终无所成。故世不患无才，患用才者不能器使而适用也。魏无知论陈平曰：“今有后生考己之行，而无益胜负之数，陛下何暇用之乎？”当战争之世，苟无益胜负之数，虽盛德亦无所用之。余生平好用忠实者流，今老矣，始知药之多不当于病也。

无兵不足深虑，无饷不足痛哭，独举目斯世，求一攘利不先、赴义恐后、忠愤耿耿者，不可亟得；或仅得之，而又屈居卑下，往往抑郁不伸，以挫、以去、以死。而贪饕出缩者，果骧首而上腾，而富贵、而名誉、而老健不死，此其可为浩叹者也。默观天下大局，万难挽回，侍与公之力所能勉者，引用一班正人，培养几个好官，以为种子。

天下无现成之人才，亦无生知之卓识，大抵皆由勉强磨炼而出耳。《淮南子》曰：“功可强成，名可强立”。董子曰：“强勉学问，则闻见博；强勉行道，则德日进。”《中庸》所谓“人一己百，人十己千”，即强勉功夫也。今世人皆思见用于世，而乏才用之具。诚能考信于载籍，问途于已经，苦思以求其通，躬行以试其效，勉之又勉，则识可渐通，才亦渐立。才识足以济世，何患世莫己知哉？

卷八 廉矩
翰臣方伯廉正之风，令人钦仰。身后萧索，无以自庇，不特廉吏不可为，亦殊觉善不可为。其生平好学不倦，方欲立言以质后世。弟昨赙之百金，挽以联云：“豫章平寇，桑梓保民，休讶书生立功，皆从廿年积累立德立言而出；翠竹泪斑，苍梧魂返，莫疑命妇死烈，亦犹万古臣子死忠死孝之常。”登高之呼，亦颇有意。位在客卿，虑无应者，徒用累歔。韩公有言：“贤者恒无以自存，不贤者志满气得。”盖自古而叹之也。

古之君子之所以尽其心、养其性者，不可得而见；其修身、齐家、治国、平天下，则一秉乎礼。自内焉者言之，舍礼无所谓道德；自外者言之，舍礼无所谓政事。故六官经制大备，而以《周礼》名书。春秋之世，士大夫知礼、善说辞者，常足以服人而强国。战国以后，以仪文之琐为礼，是叔齐之所讥也。荀卿、张载兢以礼为务，可谓知本好古，不逐乎流俗。近世张尔岐氏作《中庸论》，凌廷堪氏作《复礼论》，亦有以窥见先王之大原。秦蕙田氏辑《五礼通考》，以天文、算学录入为观象授时门；以地理、州郡录入为体国经野门；于著书之义例，则或驳而不精；其于古者经世之礼之无所不该，则未为失也。

崇俭约以养廉。昔年州县佐杂在省当差，并无薪水银两。今则月支数十金，而犹嫌其少。此所谓不知足也。欲学廉介，必先知足。观于各处难民，遍地饿莩，则吾人之安居衣食，已属至幸，尚何奢望哉？尚敢暴殄哉？不特当廉于取利，并当廉于取名。毋贪保举，毋好虚誉，事事知足，人人守约，则可挽回矣。

卷九 勤敬
为治首务爱民，爱民必先察吏，察吏要在知人，知人必慎于听言。魏叔子以孟子所言“仁术”，“术”字最有道理。爱而知其恶，恶而知其美，即“术”字之的解也。又言蹈道则为君子，违之则为小人。观人当就行事上勘察，不在虚声与言论；当以精己识为先，访人言为后。

古人修身治人之道，不外乎勤、大、谦。勤若文王之不遑，大若舜禹之不与，谦若汉文之不胜，而勤谦二字，尤为彻始彻终，须臾不可离之道。勤所以儆惰也，谦所以儆傲也，能勤且谦，则大字在其中矣。千古之圣贤豪杰，即奸雄欲有立于世者，不外一勤字，千古有道自得之士，不外一谦字，吾将守此二字以终身，傥所谓朝闻道夕死可矣者乎!

国藩从宦有年，饱阅京洛风尘，达官贵人，优容养望，与在下者软熟和同之象，盖已稔知之，而惯常之积不能平，乃变而为慷慨激烈，斩爽肮脏之一途，思欲稍易三四十年来不白不黑、不痛不痒、牢不可破之习，而矫枉过正，或不免流于意气之偏，以是屡蹈愆尤，丛讥取戾，而仁人君子固不当责以庸之道，且当怜其有所激而矫之之苦衷也。

诸事棘手，焦灼之际，未尝不思遁入眼闭箱子之中，昂然甘寝，万事不视，或比今日人世差觉快乐。乃焦灼愈甚，公事愈烦，而长夜快乐之期杳无音信。且又晋阶端揆，责任愈重，指摘愈多。人以极品为荣，吾今实以为苦懊之境。然时势所处，万不能置事身外，亦惟做一日和尚撞一天钟而已。

卷十 诡道
带勇之法，用恩莫如用仁，用威莫如用礼。仁者，即所谓欲立立人，欲达达人也。待弁勇如待子弟之心，尝望其成立，尝望其发达，则人之恩矣。礼者，即所谓无众寡，无大小，无敢慢、泰而不骄也。正其衣冠，尊其瞻视，俨然人望而畏之，威而不猛也。持之以敬，临之以庄，无形无声之际，常有懔然难犯之象，则人知威矣。守斯二者，虽蛮貊之邦行矣，何兵勇之不可治哉。

兵者，阴事也，哀戚之意，如临亲丧，肃敬之心，如承大祭，庶为近之。今以羊牛犬佾而就屠烹，见其悲啼于割剥之顷，宛转于刀俎之间，仁者将有所不忍，况以人命为浪博轻掷之物。无论其败丧也，即使幸胜，而死伤相望，断头洞胸，折臂失足，血肉狼藉，日陈吾前，哀矜不遑，喜于何有？故军中不宜有欢欣之象，有欢欣之象者，无论或为悦，或为骄盈，终归于败而已矣。田单之在即墨，将军有死之心，士卒无生之气，此所以破燕也；及其攻狄也，黄金横带，而骋乎淄渑之间，有生之乐，无死之心，鲁仲连策其必不胜，兵事之宜惨戚，不宜欢欣，亦明矣。

练兵如八股家之揣摩，只要有百篇烂熟之文，则布局立意，常有熟径可寻，而腔调亦左右逢源。凡读文太多，而实无心得者，必不能文者也。用兵亦宜有简练之营，有纯熟之将领，阵法不可贪多而无实。

此时自治毫无把握，遽求成效，则气浮而乏，内心不可不察。进兵须由自己作主，不可因他人之言而受其牵制。非特进兵为然，即寻常出队开仗亦不可受人牵制。应战时，虽他营不愿而我营亦必接战；不应战时，虽他营催促，我亦且持重不进。若彼此皆牵率出队，视用兵为应酬之文，则不复能出奇制胜矣。

卷十一 久战
久战之道，最忌势穷力竭四字。力则指将士精力言之，势则指大局大计及粮饷之接续。贼以坚忍死拒，我亦当以坚忍胜之。惟有休养士气，观衅而动，不必过求速效，徒伤精锐，迨瓜熟蒂落，自可应手奏功也。

凡与贼相持日久，最戒浪战。兵勇以浪战而玩，玩则疲；贼匪以浪战而猾，猾则巧。以我之疲战贼之巧，终不免有受害之一日。故余昔在营中诫诸将曰：“宁可数月不开一仗，不可开仗而毫无安排算计。”

夫战，勇气也，再而衰，三而竭，国藩于此数语，常常体念。大约用兵无他巧妙，常存有余不尽之气而已。孙仲谋之攻合肥，受创于张辽；诸葛武侯之攻陈仓，受创于郝昭，皆初气过锐，渐就衰竭之故。惟荀之拔逼阳，气已竭而复振；陆抗之拔西陵，预料城之不能遽下，而蓄养锐气，先备外援，以待内之自毙。此善于用气者也。

卷十二 廪实
勤俭自持，习劳习苦，可以处乐，可以处约，此君子也。余服官二十年，不敢稍染官宦气习，饮食起居，尚守寒素家风，极俭也可，略丰也可，太丰则不敢也。凡仕宦之家，由俭入奢易，由奢返俭难，尔年尚幼，切不可贪爱奢华，不可惯习懒惰。无论大家小家、士农工商，勤苦俭约，未有不兴，骄奢倦怠，未有不败。

大抵军政吏治，非财用充足，竟无从下手处。自王介甫以言利为正人所诟病，后之君子例避理财之名，以不言有无，不言多寡为高。实则补救时艰，断非贫穷坐困所能为力。叶水心尝谓，仁人君子不应置理财于不讲，良为通论。

夷务本难措置，然根本不外孔子忠、信、笃、敬四字。笃者，厚也。敬者，慎也。信，只不说假话耳。然却极难。吾辈当从此字下手，今日说定之话，明日勿因小利害而变。如必推敝处主持，亦不敢辞。祸福置之度外，但以不知夷情为大虑。沪上若有深悉洋情而又不过软媚者，请邀之来皖一行。

以正理言之，即孔子忠敬以行蛮貊之道。以阴机言之，即句践卑辱以骄吴人之法，闻前此沪上兵勇多为洋人所侮慢，自阁下带湘淮各勇到防，从无受侮之事。孔子曰能治其国家，谁敢侮之。我苟整齐严肃，百度修明，渠亦自不至无端欺凌。既不被欺凌，则处处谦逊，自无后患。柔远之道在是，自强之道亦在是。

第就各省海口论之，则外洋之通商，正与内地之盐务相同。通商系以海外之土产，行销于中华。盐务亦以海滨之场产，行销于口岸。通商始于广东，由闽、浙而江苏、而山东，以达于天津。盐务亦起于广东，由闽、浙而江苏、而山东，以达于天津；吾以“耕战”二字为国，泰西诸洋以“商战”二字为国，用兵之时，则重敛众商之费；无事之时，则曲顺众商之情。众商之所请，其国主无不应允。其公使代请于中国，必允而后已。众商请开三子口，不特便于洋商，并取其便于华商者。中外贸易，有无交通，购买外洋器物，尤属名正言顺。

卷十三 峻法
世风既薄，人人各挟不靖之志，平居造作谣言，幸四方有事而欲为乱，稍待之以宽仁，愈嚣然自肆，白昼劫掠都市，视官长蔑如也。不治以严刑峻法，则鼠子纷起，将来无复措手之处。是以壹意残忍，冀回颓风于万一。书生岂解好杀，要以时势所迫，非是则无以锄强暴而安我孱弱之民。牧马者，去其害马者而已；牧羊者，去其扰群者而已。牧民之道，何独不然。

医者之治瘠痈，甚者必剜其腐肉而生其新肉。今日之劣弁羸兵，盖亦当之为简汰，以剜其腐者，痛加训练，以生其新者。不循此二道，则武备之弛，殆不知所底止。立法不难，行法为难。凡立一法，总须实实行之，且常常行之。

以精微之意，行吾威厉之事，期于死者无怨，生者知警，而后寸心乃安。待之之法，有应宽者二，有应严者二。应宽者：一则银钱慷慨大方，绝不计较，当充裕时，则数十百万掷如粪土，当穷窘时，则解囊分润，自甘困苦；一则不与争功，遇有胜仗，以全功归之，遇有保案，以优奖笼之。应严者：一则礼文疏淡，往还宜稀，书牍宜简，话不可多，情不可密；一则剖明是非，凡渠部弁勇有与官姓争讼，而适在吾辈辖境，及来诉告者，必当剖决曲直，毫不假借，请其严加惩治。应宽者，利也，名也；应严者，礼也，义也。四者兼全，而手下又有强兵，则无不可相处之悍将矣。

卷十四 外王
逆夷据地求和，深堪发指。卧之侧，岂容他人鼾睡!时事如此，忧患方深。至于令人敬畏，全在自立自强，不在装模作样。临难有不屈挠之节，临财有不沾染之廉，此威信也。《周易》立家之道，尚以有孚之威归反诸身，况立威于外域，求孚于异族，而可不反诸己哉！斯二者似迂远而不切合事情，实则质直而消患于无形。

凡恃己之所有夸人所无者，世之常情也；忽于所习见、震于所罕见者，亦世之常情也。轮船之速，洋炮之远，在英、法则夸其所独有，在中华则震于所罕见。若能陆续购买，据为己物，在中华则见惯而不惊，在英、法，亦渐失其所恃。购成之后，访募覃思之士，智巧之匠，始而演习，继而试造，不过一二年，火轮船必为中外官民通行之物，可以剿发逆，可以勤远略。

师夷之智，意在明靖内奸，暗御外侮也。列强乃数千年未有之强敌。师其智，购其轮船机器，不重在剿办发逆，而重在陆续购买，据为己有。粤中猖獗，良可愤叹。夷情有损于国体，有得轮船机器，仍可驯服，则此方生灵，免遭涂炭耳。有成此物，则显以宣中国之人心，即隐以折彼族之异谋。各处仿而行之，渐推渐广，以为中国自强之本。

卷十五 忠疑
盖君子之立身，在其所处。诚内度方寸，靡所于疚，则仰对昭昭，俯视伦物，宽不怍，故冶长无愧于其师，孟博不惭于其母，彼诚有以自伸于内耳。足下朴诚淳信，守己无求，无亡之灾，翩其相戾，顾衾对影，何悔何嫌。正宜益懋醇修，未可因是而增疑虑，稍渝素衷也。国藩滥竽此间，卒亦非善。肮脏之习，本不达于时趋，而逡循之修，亦难跻于先进。独是蜎守介介，期不深负知己之望，所知惟此之兢兢耳。

持矫揉之说者，譬杞柳以为桮棬，不知性命，必致戕贼仁义，是理以逆施而不顺矣。高虚无主见者，若浮萍遇于江湖，空谈性命，不复求诸形色，是理以豕恍不顺矣。惟察之以精，私意不自蔽，私欲不自挠，惺惺常存，斯随时见其顺焉。守之以一，以不贰自惕，以不已自循，栗栗惟惧，斯终身无不顺焉。此圣人尽性立命之极，亦即中人复性命之功也夫!

阅王夫之所注张子《正蒙》，于尽性知命之旨，略有所会。盖尽其所可知者，于己，性也；听其不可知者，于天，命也。《易?;系辞》“尺蠖之屈”八句，尽性也；“过此以往”四句，知命也。农夫之服田力穑，勤者有秋，散惰者歉收，性也；为稼汤世，终归礁烂，命也。爱人、治人、礼人，性也；爱之而不亲，治之而不治，礼之而不答，命也。圣人之不可及处，在尽性以至于命。尽性犹下学之事，至于命则上达矣。当尽性之时，功力已至十分，而效验或有应有不应，圣人于此淡然泊然。若知之若不知之，若着力若不着力，此中消息最难体验。若于性分当尽之事，百倍其功以赴之，而俟命之学，则以淡泊如为宗，庶几其近道乎！

卷十六 荷道
文章之道，以气象光明俊伟为最难而可贵。如久雨初晴，登高山而望旷野；如楼俯大江，独坐明窗净几之下，而可以远眺；如英雄侠士，裼裘而来，绝无龌龊猥鄙之态。此三者皆光明俊伟之象，文中有此气象者，大抵得于天授，不尽关乎学术。自孟子、韩子而外，惟贾生及陆敬舆、苏子瞻得此气象最多，阳明之文亦有光明俊伟之象，虽辞旨不甚渊雅，而其轩爽洞达，如与晓事人语，表里粲然，中边俱彻，固自不可几及也。

古人绝大事业，恒以精心敬慎出之。以区区蜀汉一隅，而欲出师关中，北伐曹魏，其志愿之宏大，事势之艰危，亦古今所罕见。而此文不言其艰巨，但言志气宜恢宏，刑赏宜平允，君宜以亲贤纳言为务，臣宜以讨贼进谏为职而已。故知不朽之文，必自襟度远大、思虑精微始也。

三古盛时，圣君贤相承继熙洽，道德之精，沦于骨髓，而学问之意，达于闾巷。是以其时置兔之野人，汉阳之游女，皆含性贞娴吟咏，若伊莘、周召、凡伯、仲山甫之伦，其道足文工，又不待言。降及春秋，王泽衰竭，道固将废，文亦殆殊已。故孔子睹获麟，曰：“吾道穷矣!”畏匡曰：“斯文将丧!”于是慨然发愤，修订六籍，昭百王之法戒，垂千世而不刊，心至苦，事至盛也。仲尼即没，徒人分布，转相流衍。厥后聪明魁桀之士，或有识解撰著，大抵孔氏之苗裔，其文之醇驳，一视乎见道之多寡以为差：见道尤多者，文尤醇焉，孟轲是也；次多者，醇次焉；见少者，文驳焉；尤少者，尤驳焉。自荀、扬、庄、列、屈、贾而下，次第等差，略可指数。

卷十七 藏锋
《扬雄传》云：“君子得时则大行，不得时则龙蛇。”一曲一直，一伸一屈。如危行，伸也。言孙，即屈也。此诗畏高行之见伤，必言孙以自屈，龙蛇之道也。

诚中形外，根心生色，古来有道之士，其淡雅和润，无不达于面貌。余气象未稍进，岂耆欲有未淡邪？机心有未消邪？当猛省于寸衷，而取验于颜面。

凡民有血气之性，则翘然而思有以上人。恶卑而就高，恶贫而觊富，恶寂寂而思赫赫之名。此世人之恒情。而凡民之中有君子人者，率常终身幽默，暗然退藏。彼岂异性？诚见乎其大，而知众人所争者之不足深较也。自秦汉以来，迄于今日，达官贵人，何可胜数？当其高据势要，雍容进止，自以为才智加人万万。及夫身没观之，彼与当日之厮役贱卒，污行贾竖，营营而生，草草而死者，无以异也。而其间又有功业文学猎浮名者，自以为材智加人万万。及夫身没观之，彼与当日之厮役贱卒，污行贾竖，营营而生，草草而死者，亦无以甚异也。然则今日之处高位而获浮名者，自谓辞晦而居显，泰然自处于高明。曾不知其与眼前之厮役贱卒，污行贾竖之营营者行将同归于澌尽，而毫毛无以少异，岂不哀哉!

古之英雄，意量恢拓，规模宏远，而其训诫子弟，恒有恭谨厚藏，身体则如鼎之镇。以贵凌物，物不服；以威加人，人不厌。此易达事耳。声乐嬉游，不宜令过。蒱酒渔猎，一切勿为；供用奉身，皆有节度。奇服异器，不宜兴长。又宜数引见佐吏，相见不数，则彼我不亲。不亲，无因得尽人情；人情不尽，复何由知众事也。数君者，皆雄才大略，有经营四海之志，而其教诫子弟，则约旨卑思，敛抑已甚。

卷十八 盈虚
尝观《易》之道，察盈虚消息之理，而知人不可无缺陷也。日中则昃，月盈则亏，天有孤虚，地阙东南，未有常全而不缺者。“剥”也者，“复”之几也，君子以为可喜也。“夬”也者，“姤”之渐也，君子以为可危也。是故既吉矣，则由吝以趋于凶；既凶矣，则由悔以趋于吉。君子但知有悔耳。悔者，所以守其缺而不敢求全也。小人则时时求全；全者既得，而吝与凶随之矣。众人常缺，而一人常全，天道屈伸之故，岂若是不公乎？

天下事焉能尽如人意？古来成大事者，半是天缘凑泊，半是勉强迁就。

金陵之克，亦本朝之大勋，千古之大名，全凭天意主张，岂尽关乎人力？天于大名，吝之惜之，千靡百折，艰难拂乱而后予之。老氏所谓“不敢为天下先”者，即不敢居第一等大名之意。弟前岁初进金陵，余屡信多危悚敬戒之辞，亦深知大名之不可强求。今少荃二年以来屡立奇功，肃清全苏，吾兄弟名望虽减，尚不致身败名裂，便是家门之福。老师虽久而朝廷无贬辞，大局无他变，即是吾兄弟之幸。只可畏天知命，不可怨天尤人。所以养身却病在此，所以持盈保泰亦在此。

谆谆慎守者但有二语，曰“有福不可享尽，有势不可使尽”而已。福不多享，故总以俭字为主，少用仆婢，少花银钱，自然惜福矣；势不多使，则少管闲事，少断是非，无感者亦无怕者，自然悠久矣。

余斟酌再三，非开缺不能回籍。平日则嫌其骤，功成身退，愈急愈好






　# 《武经总要》
 
    国家力量来编辑的一部大型综合性兵书
   
   认为“盖士有未战而震慑者，马有未驰而疲汗者，非人怯马弱，不习之过也”；重视赏罚，“申赏罚以一其心”，具体规定了“赏格”、“罚条”，等等。　　
 
 《武经总要》记载了丰富的古代科学资料，尤其是首次比较全面具体的记载了古代各种武器装备的制造技术。所记载的北宋时期武备上使用的各种长短兵器、远射兵器和防御武器的说明及附图，生动地勾画出了自南北朝、隋、唐、五代传袭而来迄宋更有发展的武器形象的轮廓。它所涉及的科学内容，用现代科学术语表达，包括化学、力学、声学、磁学、热学等，有些方面代表了我国宋代的科学技术水平，有些记载则是世界第一流的科学发现。如我国古代四大发明，本书就详细记载了其中的两种。一种是指南鱼。磁性指南在我国发源甚古，汉代王充《论衡》中已出现指南构。西晋崔豹的《古今注》中也提到过指南鱼，但如何制做，未有详载。《武经总要》第一次详细记载了制做方法：“鱼法以薄铁叶剪载，长二寸，阔五分，首尾锐为鱼形，置炭火中烧之，候通赤，以铁钤钤鱼首出火，以尾正对子位，蘸水盆中，没尾数分则止，以密器收之，用时置水碗于无风处，平放鱼在水面令浮，其首常南向午也。”这是人类历史上第一次记载的用地球磁场进行人工磁化的方法。
 
  尤其可贵的是，那时我国先人已意识到地球有磁倾角存大，所以，懂得“没尾数分则止”，不让铁片与地面平行放置。另一种是火药配方。火药虽然在唐代已经发明，但最早明确记载火药配方的是《武经总要》。在前集卷十一和卷十二中，记述了三个火药的配方：毒药烟球法，用13种药料，捣合为球；蒺藜火球法，含有10种药料；火炮火药，含有14种药料。另外还记载了现代意义上的火箭，即前集卷十二记载的“放火药箭者，则加桦皮羽，以火药五两贯链后，燔而发之”。《武经总要》在科学技术史，尤其是军事技术史上占有十分重要的地位，对于我国古代文化史的研究也有着重要作用。
    
　　选将第一

　　传曰：有必胜之将，无必胜之民。又曰：君不择将，以其国与敌也。由是言之，可不谨诸？古者国家虽安，必常择将。择将之道，惟审其才之可用也，不以远而遗，不以贱而弃，不以诈而疏，不以罪而废。故管仲射钩，齐威公任之以霸；孟明三败，秦缪公赦之以胜；穰苴拔于寒微，吴起用于羁旅；张仪之游荡，乐毅之疏贱，孙武之瓦合，白起之世旧，韩信之懦怯，黥布之徒隶；卫青人奴，去病假子；诸葛亮不亲戎服，杜预不便鞍马；谢艾以参军摧石虏，邓禹以文学扶汉业；李靖用于罪累，李收于降附：是岂以形貌阀阅计其间哉？而庸人论将，常视于勇。夫勇者，才之偏尔，未必无害。盖勇必轻斗，未见所以必取胜之道也。大凡将以五才为体，五谨为用。
  所谓五才者，
  
  一曰智，二曰信，三曰仁，四曰勇，五曰严。
  非智不可以料敌应机，非信不可以训人率下，非仁不可以附众抚士，非勇不可以决谋合战，非严不可以服强齐众。所谓五谨者，一曰理，二曰备，三曰果，四曰诫，五曰约。理者理众如理寡（旌旗有分，金鼓有饣希，故一人学战，教成十人），备者出门如见敌（行则整战阵，住则严防守），果者见敌不怀生（传曰：杀敌为果，致果为毅），诫者虽克如始战（宋义谓项羽：战胜而将骄卒惰者败），约者法令省而不烦（政烦则人惰，水浊则鱼病。法令滋彰，盗贼多有）。明君知此十者，而犹惧取人之难，则必设九验之言词以考之，为九术之科例以复之。所谓九验者，远使之以观其忠，近使之以观其恭，繁使之以观其能，卒然问焉以观其智，急与之期以观其信，委之以货财以观其仁，告之以危以观其节，醉之以酒以观其态，杂之以处以观其色（君子易观，不肖难明。由此验之，可知也）。又曰：二人交争，则知曲直；二人论议，则知道德；二人举重，则知有力；二人忿斗，则知勇怯；二人俱行，则知先后；二人治官，则知贪廉。所谓九术者，一曰道之以德，齐之以礼，知其饥寒，悉见其劳苦之谓仁将；二曰事无苟免，不为利挠，有死荣而无生辱之谓义将；三曰贵而不骄，胜而不逸，贤而能下，刚而能忍之谓礼将；四曰奇变不常，动静无端，转祸为福，因危立胜之谓智将；五曰进之有重赏，退之有严刑，赏不逾时，刑不择贵之谓信将；六曰足轻戎马，力越十夫，善用短兵，长于射之谓步将；七曰临高历险，驰射若飞，进则先行，退则为殿之谓骑将；八曰气凌三军，志轻强虏，怯于小战，勇于大敌之谓猛将；九曰见贤思齐，见善若不及，从谏如流，宽而能刚，简而少傲之谓大将也。然而伎能有长短，局力有大小，器而使之。如钧石之权，不可以称锱铢；斗筲之量，不可以代庾斛。

　　若兵法所谓论除谨，动静时，吏卒办，兵甲治，正行伍，连阡陌，明鼓旗，此尉之官尔（尉官，司马）；前后知险易，见敌知难易，发斥不亡遗，此侯之官尔（侯，军之虞侯）；隧路塞，行辎治，赋物均，处军辑，井灶通，此司空之官尔（军司空，主善治）；收藏于后，迁舍不离，无浮舆，无遗辎，此舆之官尔（舆，军之后殿者）。然此五者之于大将也，若车之有众材，各司其任，未足以宰制一车之用也。故曰：先语察事，劝而与食，实长希言，赋物平均，此十人之将也；切切截截，垂意肃肃，不用谏言，数行刑戮，刑必见血，不避亲戚，此百人之将也；讼辩好胜，嫉贼侵凌，斥人以刑，欲整一众，此千人之将也；容貌怍怍，言语时出，知人饥饱，习人剧易，此万人之将也；战战栗栗，日戒一日，近贤进谋，使人知节，言语不慢，忠心诚毕，此十万人之将也（法曰：夫将虽以详重为贵，不可有不决。感此论将之疑，虽以博访为能，而不欲有多端之之少也）；温良实长，用心无两，见贤进之，行法不枉，此百万人之将也。此伎能局力之所以异也。　　凡将，有五危、六败、十过、十五貌情之不相应者，又不可不察。所谓五危者，必死可杀，必生可虏，忿速可侮，廉洁可辱，爱民可烦，此五者用兵之灾也。
   何谓六败？
   一曰不量众寡，二曰本乏刑德，三曰失于训练，四曰非理兴怒，五曰法令不行，六曰不择骁果。
   
   所谓十过者，有勇而轻死者，可暴也；有急而心速者，可久也；有贪（一作贫）而好利者，可遗也；有仁而不忍者，可劳也；有智而心怯者，可窘也；有信而喜信人者，可诳也；有廉洁而不爱人者，可悔也；有智而心缓者，可袭也；有刚毅而自用者，可事也；有懦而喜用人者，可欺也（如揣敌人，知其情）。所谓十五貌不与中情相应者，有严而不肖者，有温良而为盗者，有貌恭肃中心欺慢者，有外廉谨而内无至诚者，有精精而无情者，有湛湛而无成者，有好谋而不决者，有如果敢而不能者，有忄空々而不信者，有恍恍惚惚而反忠实者，有诡激而有功效者，有外勇而内怯者，有肃肃而反易人者，有高々而反静悫者，有势虚形劣而外出无所不至、无所不遂者。是以择将之主，澄其心如水鉴，平其诚如权衡，使贞伪不能窜于察视，大小不能移其称可。然后可以得人而不惑，得之不惑然后可以任之不疑。
   
   《管子》曰：王者不能知人，害霸也；知人而不能用，害霸也；用而不能任，害霸也；任而不能信，害霸也；既信而又使小人参之，害霸也。是知能信在于能任，能任在于能用，能用在于能知，则知人之道可不重欤？

　　　　将职

   将者，民之司命，国家安危之主，三军之事专达焉。兵法曰：辅周则国强，辅隙则国弱。盖言其才不可不周用，事不可不周知也。故将在军，必先知五事、六术、五权之用，与夫九变四机之说，然后可以内御士众，外料战形；苟昧于兹，虽一日不可居三军之上矣。所谓五事者，一曰道，二曰天，三曰地，四曰将，五曰法。道者，令民与上下同意也，故可以与之生，而民不畏危（道者，仁义也。　
   
   李斯问兵于荀卿，答曰：彼仁义者，所以修政者也。政修，则民亲其上，乐其君，轻为之死。复对赵孝成王论兵曰：百将一心，三军同力。臣之于君也，下之于上也，若子之事父，弟之事兄，手臂之捍头目而覆胸腹也。如此，始可令与上下同意，死生同致，不畏惧，不危疑）。
   天者，阴阳、寒暑、时制也。地者，远近、险易、广狭、死生也。将者，智、信、仁、勇、严也（智者，能机权识通变也；信者，使人不惑于刑赏也；仁者，爱人悯物知勤劳也；勇者，决战乘势不逡巡也；严者，以威刑肃三军也）。法者，曲、制、官、道、主、用也（曲者，部曲队伍有分划也；制者，金鼓旌旗有节制也；官者，偏裨校列各有官司也；道者，营阵开阖各有道径也；主者，管库厮养，职守主张其事也；用者，军马器械，三军须用之物也）。
   
   所谓六术者，制号政令，欲严以威；庆赏刑罚，欲必以信；处舍收藏，欲周以固（处舍，营垒也。收藏，财物也。周密牢固，则敌不能凌辱）；徒举进退，欲安以重，欲疾以速（静则安重，而不为轻举，重则疾速，而不失机权）；窥敌观变，欲潜以深，欲伍以参（谓使间谋观敌，欲潜隐深入也。伍参犹错杂也，使间谍或参之，或伍之于敌之间，而尽知其事）；遇敌决战，必道吾所明，无道吾所疑（道言行也）。所谓五权者，无欲将而恶废，无怠胜而忘败，无威内而轻外，无见其利而不顾其害（强使人出战而轻敌），凡虑事欲熟而用财欲泰（熟谓精审，泰谓不吝赏也）。所谓九变者，圯地无舍（无舍，无依也。水毁曰圯也），衢地合交（结诸侯也），绝地无留（无久止也），围地则谋（发可谋也），死地则战（利死战也），涂有所不由（隘难之地，所不当从。不得已从之，则设奇变以防敌之掩袭），军有所不击（军虽可击，以地险难以留之。锐卒勿攻，归师勿遏，穷寇勿逼，死地不可攻。或我强敌弱，前军先至，亦不可击，恐惊之退走也。


　　言有如此之军，皆不可击之也），城有所不攻（盖言敌于要害之地，深峻城隍，多积粮食，欲留我师。若攻拔之，未足为利；不拔，则挫我兵势，故不可攻之也），地有所不争（小利之地，得而失人，则不争。言得之难守，失之则无害也），君命有所不受（苟便于事，不拘于君命也）。
  所谓四机者，张设轻重，在于一人，谓之气机；道狭路险，名山大塞，十夫所守，千夫不过，谓之地机；善行间谍，分散其众，使其君臣相怨，上下相咎，谓之事机；车坚舟利，士马闲习，谓之力机。此五事、六术、五权、九变、四机者，皆良将之所要闻，而兵家之所先务也。


　古之言将者曰：静以幽，正以治（清静简易，幽深难测，平正无偏，故能致治也）；能清能静，能平能整；不内顾，不迁怒；乐而不忧，深而不疑。凡将之自治如此，然而事有常患，为将之灾。夫鉴凶门而出，临死而不为生，将之勇矣，然而尚死者不胜（将无策略，苟以死先上，士即死之，当敌则慑，故不胜也），必死者可杀。战谨进止，临生而不为死，将之审矣，然而上生者多疑（将无义心，有求全避难，则事多疑），必生者可虏。策不再计，勇不留决，战如风发刃上，果以敏（攻战必利决断，速疾则不失时也），将之决矣，然而忿速者可悔。获财散之，清不可污，将之廉矣，然而廉洁者可辱。恕己以治人，推惠而施恩，将之仁矣，然而爱人者可烦。养士不以异材，与之安，与之危，将之公矣，然而上同者无获（将明，将智，与众同等，不能自用，又不能用人，随众取同，故无功）。
 
 自予而不循（常自负，不循理也），将之专矣，然而上专者多死，而下归咎（将无明智，耻求贤问能，而自专于事，故战者多死伤）。惟善自治者，使柔有所设，刚有所施，弱有所用，强有所加，虑必杂于利害而后能远兹患也。兵法曰：视卒如婴儿，故可与之赴深溪；视卒如爱子，故可与之俱死。厚而不能使，爱而不能令，乱而不能治，譬若骄子不可以用，此爱之不可独任明也。兵法曰：十卒而杀其三者，威振于敌国；十杀其一者，令行于三军。然而卒未亲附而罚之，则不服，不服者难用，此威之不可独任又明也。惟善御众者，附之以文，齐之以武（文，仁也。武，法也），而后所挥无不从移，所措无不从死；发号施令，人乃乐闻；兴师动众，人乃安斗。黄石曰：士卒可下，而不可使有骄。谦以接士，故曰可下；制之以法，故曰不可骄。其此之谓乎？夫善用兵者，能愚士之耳目，而使之无知（言使军士非将军之令，其他皆不知，如聋愚也）；易其事，革其谋，使人无识（所为之事，所有之谋，不使知其造意之端，识其所缘之本）；易其居，迂其途，使人不得虑（易其居，去安履危；迂其途，舍近取远，故士卒怀必死之心也）。　　师与之期，如登高而去其梯；师与之深，入诸侯之地而发其机（使无退心，孟明焚舟是也）。若驱群羊，驱而往，驱而来，莫知所之（一其心也，三军但知进退之令，不知攻取之端）。聚三军之众投于险（险，难也），可合而不可离，可用而不可疲，盖可使由之，不可使知之之道也。古之良将，不以己贵而贱人，不以独见而违众。故冬不被裘，夏不张盖，所以同寒暑；度险不乘，上陵必下，所以同劳佚；军食熟然后敢食，军井通然后敢饮，所以同饥渴；合战必立矢石所及，所以同安危。夫将拒谏，则英雄散；策不从，则谋事叛；
 
 将自臧，则下少功。如此而望智者为之虑，勇者为之斗，则安可得哉？夫上之用下也，使智、使勇、使贪、使过（智者乐立功，勇者好行志，贪者好趋利，过者不顾死）。下之为上也，死爱、死怒、死威、死义、死利（视下如子，则人死爱；心意激勉，则人死怒；使人以刑，征之以义，则人死威；赏罚分明，则人死义；爵厚赏重，则人死利也）。　　危者安之，惧者欢之，叛者还之，冤者原之，诉者察之，卑者贵之，强者抑之，敌者残之，贪者丰之，欲者使之，畏者隐之，谋者近之，谗者覆之，毁者复之；不强不能，不使不欲；能受谏，能听诤，能纳人，能采言。
 
   故曰：将主之法，务在览英雄之心，盖谓此矣。夫智莫大于弃疑，事莫大于无悔，进退无疑，见敌无谋（深知敌情，计谋素定，进故无疑，不待见敌而谋也），虑必先事也。若一言不信，则三军之心惑；一事不当，则三军之听疑；
   
    一法不举，则三军之志惰；一惠不周，则三军之情懈。如此，赏罚岂明而威岂行哉？故刑上极，赏下通，听诛。

　　无诳其名，无变其旗（军法不反令于父，不移令于子。有罪，虽亲不问其名，不易其旗），示公而不改法也。夫令素行于民，则民服；令不素行，则民不服。故令素信者，与众相得也。凡兵之败道有六，皆将之过：谓势均以一击十曰走（夫以一击十之道，先须察敌人与我将之智谋、兵之勇怯、天时地利、饥饱劳佚，十倍相辽，然后奋一以击十。若势均力敌，不能自料，以我之一，击敌之十，则须奔走，不能返舍复为驻止矣）；卒强吏弱曰弛（言卒伍豪强，将帅懦弱，不能驱卒，故弛折坏散）；
   吏强卒弱曰陷（言其将欲为攻取，士卒怯弱，不量其力，强进之，则陷没于死也）；大吏怒而不服，遇敌怼而自战，将不知其能曰崩（大吏，大将也。大将怒之而不厌服，忿而赴敌，不量轻重）；将弱不严，教导不明，吏卒无常，陈兵纵横曰乱（言吏卒皆不为常度，引兵出阵，或纵或横，此乃自乱也）；将不能料敌，以少击众，以弱击强，兵无选锋曰北（此必走之兵也）。此六者，将之不可不察也。军之所患者三：不知军之不可以进而进，不知军之不可以退而退，是谓縻军（为将，不知进退之利害，惟欲从己周权，令军士不能收功而縻系之矣）；不知三军之事而同三军之政，则军惑（军国异容，所理各异，欲以治国之法以治军，则军事惑乱）；不知三军之权而司三军之任，则军疑（不知用兵机谋之人，用为将，则军不治而士疑惑也）。三军既疑既惑，是谓乱军引胜（士疑惑而无畏，则乱）。此三者，又不可不察也。兵法曰：知可与战、不可与战者，胜；知吾卒之可击，而不知敌之不可以击者，胜之半；知敌之可击，而不知吾卒之不可以击者，胜之半。知敌之可击，知吾卒之可击，而不知地形之不可以战者，胜之半；知彼知己，百战不殆；不知彼而知己，一胜一负；不知己，不知彼，每战必败。兵法曰：上下同欲者胜。故善用兵者，如携手而使人，人人不得已也。


　　兵法曰：以虞待不虞者胜。故战如守，行如战，有功如幸。兵法曰：将能而君不御者胜。故不受命于主有三：可杀，而不可使处不全；可杀，而不使击不胜；可杀，而不可使欺百姓。此三者，将之胜败之先得也。夫上将，料敌之极，计险厄远近（馈运之费人马之力，攻守之便皆在险厄远近。言若能料此以制敌，乃为将臻极之道也）。至于天时审得，地形审便，车马审强，众寡审悉，士卒审谏，器械审利，居处审安，堠望审察，军用审足，进退审宜，动而不迷，举而不穷，良将之百举百胜，得此道也。夫将不可愠而致战，合于利而动，不合于利而止；非利不赴，非得不用，非危不战，故不敢不重也。兵法曰：上烦轻，上暇重。子路问于孔子曰：“子行三军，则谁与？”子曰：“必也临事而惧，好谋而成。”荀卿曰：“百事之成也，在恭；其败也，在慢。”故恭胜怠则吉，怠胜恭则灭；计胜欲则从，欲胜计则凶。恭谋无旷，恭事无旷，恭吏无旷，恭众无旷，恭敌无旷，是之谓五无旷，然后可以为天下之将而通于神明。善用兵者，造次必于是，颠沛必于是，岂有败者哉？　　军制


　　古者天子六军；诸侯，大国三军，次国二军，小国一军。夏商而上，制度无载，不可得而记也。《周官》以一卿为大司马，掌制军诰禁。又有小司马、军司马官，皆用大夫。又有兴司马、行司马官，皆用士。是谓建其正，立其二，设其考，陈其众，以相督摄，以相辅承，而武官之例备矣。
  
   凡制军，国中自六尺以及六十，野自六尺及六十有五，皆征之。一乡万有二千五百家，家出一人，故五人为伍，而属之比长；五伍为两，而属之闾胥；四两为卒，而属之族师；五卒为旅，而属之党长；五旅为师，而属之州长；
     五师为军，而属之命卿，是谓五有长，两有司马，卒有长，师有帅，军有将焉；居守征行以相部曲，而师营之法备矣。齐威公用管夷吾之说制国，五家为轨，则五人为伍，有轨长以帅之；十轨为里，则五十人为小戎，里有司以帅之；四里为连，则二百人为卒，有连长以帅之；十连为乡，则二千人为旅，有乡长人以帅之；五乡为一帅，则万人为军，有五乡之帅以帅之。故有中军之军，高子之军，国子之军焉。旅治，略本周法，亦大国三军之制也。
      战国以前，军士在于闾里，有事焉而简稽，有时焉而教习，于功暇日农作而居家，未有留屯坐食番上长征之法。是以其所处军置吏之名，一随于乡党；惟出师行营，则以部队裨校之号，一切为殊。汉以后，大改三代之军，始有州郡教士、京都校卒，而掌兵兴众，不任乡党之吏矣。初诏郡国选有材力之民，籍为材官骑士，使守尉令丞典领课试，以备征讨。京师则有虎贲羽林之士，多者千人，就选材高者迁为将监，而属在光禄。又有南官北官卫士，有令丞一人掌之；左右剑戟士，有都侯丞一人掌之，而属在卫尉。又有越骑、屯骑、步兵、长水、射声五校士各七百人，设置员吏，稍尊有司马，稍尊有校尉，而属在北军中候。

　　皆闲时宿卫，有征则行。自高帝至建安，虽士员官号更易废置不常，而汉之营法具此也。魏晋已降，军号尤繁，处置统隶大约如汉。逮于西魏，始立诸府。府不满百人，有郎将主之，隶在二十四军。军一开府将之，每二开府属一大将军。凡十二大将军，分属六柱国。隋则每府有队副、旅帅、校尉、鹰扬郎将、副郎将，步卒有步兵校尉，骑士有越骑校尉，杂典兵马，而征防上免，内听命于十二卫。　　卫二将军，一大将军判之。唐贞观以后，上府至千二百人，中府至千人，下府八百人。十人为火，火有长，备六驮马；五十人为一队，立队正；三百人为一团，置团校尉。而府有折冲、左右果毅，知府并判府事。内属诸卫，则如隋制。凡武士，成丁入军，六十而免。应宿卫者，离为三番；其征人防人，亦有迭次。起西魏大统，至唐天宝，凡名军防、乡团、卫士、武士，皆谓此也。


　　宋沿唐末五代之制，并号禁军，黥面营处，衣食公上，草教日阅，无得番休。　　大凡百人为都，五都为营，五营为军，十军为厢，或隶殿前，或隶两侍卫司。自厢都指挥使而下，皆节级有员品，每都立军使都头兵马使，则古之队正之任也；
    每营立指挥使，则古之旅师之任也；每军立都指挥使都虞侯，则古之师帅之任也；每军、每厢、每第立都指挥使，则古之军将之任也。各有副，以贰其政。其两河、关西诸州，则别募藩汉丁壮，差置将职，以效内军。至其戍守征伐，则古有大将、元帅、大总管，今谓招讨使、都部署是也。古有副将、副元帅、副总管，今谓招讨副使、副部署钤辖是也。古有跳荡、左右虞侯，今谓之先锋、策先锋、殿后、策殿后是也。古有校尉已下兵职，今谓都鉴队将之类是也。立军制吏，古今率同，其名虽殊，其任则一。凡氵位师者，亦当参考前制，以为今事之式法焉。

料兵

　　夫大将受任，必先料人，知其材力之勇怯，艺能之精捅，所使人各当其分，此军之善政也。古法：马步三军，每军一万二千五百人，总三万七千五百人。近代营阵法，或以二万人为率。今按古法，马军每将三百人，其差次则先以善骑者，次以乔健者，末以善用短兵者，总六千人；步军每将五百人，其差次先以强力疾足、负重能走者三千人，次能射远趋二百里者三千人，次能射亲者四千人，次但能射远者四千人，次壮硕轻勇能格斗者一万人，总二万四千人；将校并居内，为马步战兵之数也。其所由曹司、车御、火长、收人、工匠，别计七千五百人。

　　此合兵之大率也。过与不及此数者，约而损益之。或有蕃健，则以蕃将统押，每将一百五十人。蕃戎斗战善聚散，必以队少为利也。　　选锋　　夫士卒疲勇，不可混同为一，一则勇士不劝，疲兵因其所容，出而不战自败也。故兵法曰：兵无选锋曰北。昔齐以伎击强，魏以武卒奋，秦以锐士胜，汉有三河侠士剑客奇才，吴谓之解烦，齐谓之决命，唐则谓之跳荡，是皆选锋之别名也，兵之胜术无先于此。凡军众既具，则大将勒诸营，各选精锐之士，
   须乔健出众、武艺轶格者，部为别队，大约十人选一，万人选千。所选务寡，要在必当，择腹心健将统押。自大将亲兵、前锋奇伏之类，皆品量配充。此色之外，又有大勇敢死乐伤者，聚为一卒，名曰冒刃之士；有锐气壮勇强暴者，聚为一卒，名曰陷陈之士；有奇表长剑接武齐列者，聚为一卒，名曰勇锐之士；有枝距神钩、强梁多力、溃破金鼓、绝灭旌旗者，聚为一卒，名曰勇力之士；有逾高绝远、轻足善走者，聚为一卒，名曰寇兵之士；有王臣失势、欲复见功者，聚为一卒，名曰死斗之士；有死将之人子弟、欲为其将报仇者，聚为一卒，名曰死愤之士；有贫穷忿怒、欲快其志者，聚为一卒，名曰必死之士；有赘婿入虏、欲掩迹扬名者，聚为一卒，名曰励钝之士；有胥靡免罪之人欲逃其耻者，聚为一卒，名曰亻幸用之士；有材技兼人能负重致远者，聚为一卒，名曰待命之士。由是集而别之，礼而厚之，属之于大将，有急则随事呼用，使各使所能，无不尽力致效也。　
   
   选能

　　夫总兵之任，务搜拔众材，以助观听，以咨筹略。春秋战国之际，虽九九之伎，鸡鸣狗盗之士，无不廷见收养，以为己用，其藏器草莱奋迹麾下者，盖不乏矣。故大将有受任，则与副佐讲求人材。有异能者，无问势之大小贵贱，皆置在幕府，以备役用。其或杖策挟术自干于军门，亦询视其颜色，察验其所来；所复可，则明试而录之。凡沉谋秘略出于人上者，可使佐谋；巧词善说能移人意者，可使游说，历聘四方；知风俗人情之隐者，可使佐术；
   得敌人门庐请谒之情者，可使为间；知山川险易、形势利害、井泉刍牧、道途迂直者，可使导军；巧思出入，能烁金剡木为器械者，可使佐攻；材力乔健，能猿腾鹘击、逾沟越垒、来往无迹者，可使密觇；能占风候气、视月观星、揲箸转式、达于休咎者，可使佐谲。凡此色类，非可悉数，但负一能，军中皆有以用之，不可弃也，由智将之所栽量尔。其待遇资给，则随色为差次。
　


#  《司马法》·仁本第一

古者，以仁为本、以义治之谓正。正不获意，则权；权出于战，不出于中人。是故杀人安人，杀之可也；攻其国，爱其民，攻之可也；以战止战，虽战可也。



　　故仁见亲，义见说，智见恃，勇见身，信见信。内得爱焉，所以守也；外得威焉，所以战也。



　　战道：不违时，不历民病，所以爱吾民也；不加丧，不因凶，所以爱夫其民也；冬夏不兴师，所以兼爱民也。



　　故国虽大，好战必亡；天下虽安，忘战必危。天下既平，天下大恺，春嵬秋犭尔，诸侯春振旅，秋治兵，所以不忘战也。



　　古者逐奔不过百步，纵绥不过三舍，是以明其礼也；不穷不能，而哀怜伤病，是以明其义也；成列而鼓，是以明其信也；争义不争利，是以明其义也；又能舍服，是以明其勇也；知终知始，是以明其智也。六德以时合教，以为民纪之道也，自古之政也。



　　先王之治：顺天之道，设地之宜；官民之德，而正名治物；立国辨职，以爵分禄。诸侯说怀，海外来服；狱弭而兵寝，圣德之至也。



　　其次，贤王制礼乐法度，乃作五刑；兴甲兵以讨不义，巡狩者方，会诸侯，考不同。其有失命、乱常、背德、逆天之时而危有功之君，遍告于诸侯，彰明有罪。乃告于皇天上帝、日月星辰，祷于后土、四海神祗、山川冢社，乃造于先王。然后冢宰征师于诸侯曰：“某国为不道，征之以某年月日，师至于某国，会天子，正刑。”



　　冢宰与百官布令于军曰：“入罪人之地，无暴神祗，无行田猎，无毁土功，无燔墙屋，无伐林木，无取六畜、禾黍、器械。见其老幼，奉归勿伤。虽遇壮者，不校勿敌。敌若伤之，医药归之。”既诛有罪，王及诸侯，修正其国，举贤立明，正复厥职。



　　王霸之所以治诸侯者六：以土地形诸侯，以政令平诸侯，以礼信亲诸侯，以材力说诸侯，以谋人维诸侯，及兵革服诸侯。同患同利，以合诸侯；比小事大，以和诸侯。



　　会之以发禁者九：凭弱犯寡者则眚之，贼贤害民则伐之，暴内陵外则坛之，野荒民散则削之，负固不服则侵之，贼杀其亲则正之，放弑其君则残之，犯令陵政则杜之，外内乱，禽兽行，则灭之。

天子之义，必纯取法天地，而观于先圣。士庶之义，必奉于父母，而正于君长。故虽有明君，士不先教，不可用也。古之教民，必立贵贱之伦经，使不相陵。德义不相逾，材技不相掩，勇力不相犯，故力同而意和也。



　　古者，国容不入军，军容不入国，故德义不相逾。上贵不伐之士；不伐之士，上之器也；苟不伐，则无求，无求则不争。国中之听，必得其情；军旅之听，必得其宜；故材技不相掩。从命为士，上赏；犯命为士，上戮；故勇力不相犯，既致教其民然后谨选而使之。事极修，则百官给矣，教极省，则民兴良矣；习惯成，则民体俗矣，教化之至也。



　　古者逐奔不远，纵缓不及，不远则难诱，不及则难陷。以礼为固，以仁为胜，既胜之后，其教可复；是以君子贵之也。



　　有虞氏戒于国中，欲民体其命也；夏后氏誓于军中，欲民先成其虑也；殷誓于军门之外，欲民先意，以行事也；周将交刃而誓之，以致民志也。



　　夏后氏正其德也，未用兵之刃，故其兵不杂；殷义也，始用兵之刃矣；周力也，尽用兵之刃矣。



　　夏赏于朝，贵善也；殷戮于市，威不善也；周赏于朝，戮于市，劝君子惧小人也。三王彰其德一也。



　　兵不杂，则不利；长兵以卫，短兵以守。太长，则难犯；太短，则不及；太轻，则锐，锐，则易乱；太重，则钝，钝则不济。



　　戎车：夏后氏曰钩车，先正也；殷曰寅车，先疾也；周曰元戎，先良也。



　　旗：夏后氏玄，首人之执也；殷白，天之义也；周黄，地之道也。



　　章：夏后氏以日月，尚明也；殷以虎白，戎也；周以龙，尚文也。



　　师多务威，则民诎；少威，则民不胜。上使民不得其义，百姓不得其叙，技用不得其利，牛马不得其任，有司凌之，此谓多威，多威则民诎。上不尊德而任诈慝，不尊道而任勇力，不贵用命而贵犯命，不贵善行而贵暴行。凌之有司，此谓少威，少威则民不胜。



　　军旅以舒为主，舒则民力足。虽交兵致刃，徒不驱，车不驰，逐奔不逾列，是以不乱。军旅之固，不失行列之政，不绝人马之力，迟速不过诫命。　　古者国容不入军，军容不入国。军容入国，则民德废；国容入军，则民德弱。故在国言文而语温，在朝恭以逊；修己以待人，不召不至，不问不言，难进易退，在军抗而立，在行遂而果，介者不拜，兵车不式，城上不趋，危事不齿。故礼与法表里也，文与武左右也。



　　古者贤王明民之德，尽民之善，故无废德，无简民，赏无所生，罚无所试。有虞氏不赏不罚，而民可用，至德也；夏赏而不罚，致教也；殷罚而不赏，至威也；周以赏罚，德衰也。　　赏不逾时，欲民速得为善之利也；罚不迁列，欲民速睹，为不善之害也。大捷不赏，上下皆不伐善；上苟不伐善，则不骄矣；下苟不伐善，必亡等矣。上下不伐善若此，让之至也。大败不诛，上下皆以不善在己；上苟以不善在己，必悔其过；下苟以不善在己，必远其罪。上下分恶，若此，让之至也。



　　古者戍军，三年不兴，睹民之劳也。上下相报，若此，和之至也。得意则凯歌，示喜也。偃伯灵台，答民之劳，示休也。
  
  
  凡战：定爵位，著功罪；收游士，申教诏；讯厥众，求厥技；方虑极物，辨嫌推疑；养力索巧，因心之动。



　　凡战：固众相利，治乱，进止，服正，成耻约法省罚；小罪乃杀，小罪胜，大罪因。



　　顺天、阜财、怿众、利地、右兵，是谓五虑。顺天，奉时；阜财，因敌；怿众，勉若；利地，守隘险阻；右兵，弓矢御，殳矛守，戈戟助。凡五兵五当，长以卫短，短以救长。　　迭战则久，皆战则强。见物与侔，是谓两支。主固勉若，视敌而举。



　　将心，心也；众心，心也；马、牛、车、兵、佚、饱，力也。教，惟豫；战，惟节。将军，身也；卒，支也；五指，拇也。



　　凡战，智也；斗，勇也；阵，巧也。用其所欲，行其所能，废其不欲不能；于敌反是。



　　凡战：有天，有财，有善。时日不迁，龟胜微行，是谓有天；众有有，因生美，是谓有财；人习阵利，极物以豫，是谓有善。



　　人勉及任，是谓乐人。大军以固，多力以烦，堪物简治，见物应卒，是谓行豫。轻车轻徒，弓矢固御，是谓大军。密静多内力，是谓固阵。因是进退，是谓多力。上暇人教，是谓烦阵。然有以职，是谓堪物。因是辨物。是谓简治。



　　称众因地，因敌，令阵，攻战守，进退止，前后序，车徒因，是谓战参。不服、不信、不和、怠、疑、厌、慑、枝、柱、诎、顿、肆、崩、缓，是谓战患。



　　骄骄、慑慑、吟嚝、虞、惧、事悔，是谓毁折。



　　大小、坚柔、参伍、众寡、凡两，是谓战权。　　凡战：间远观迩；因时，因财；贵信，恶疑。



　　作兵义作事时，使人惠，见敌静，见乱暇见危难，无忘其众。居国惠以信，在军广以武，刃上果以敏。居国和，在军法，刃上察。居国见好，在军见方，刃上见信。



　　凡阵，行惟疏，战惟密，兵惟杂。人教厚，静乃治，威利章，相守义，则人勉；虑多成，则人服；时中服，厥次治。物既章，目乃明；虑既定，心乃强；进退无疑。见敌无谋，听诛无谁。其名，无变，其旗。



　　凡事善则长，因古则行；誓作章，人乃强；灭厉祥，灭厉祥之道一：曰义、被之以信，临之以强。　　成基一天下之形，人莫不说，是谓兼用其人。一曰权，成其溢，夺其好，我自其外，使自其内。



　　一曰人，二曰正，三曰辞，四曰巧，五曰火，六曰水，七曰兵，是谓七政。荣、利、耻、死，是谓四守。容色积威，不过改意，凡此道也。



　　唯仁有亲；有仁无信，反败厥身。人人；正正；辞辞；火火。



　　凡战之道：既作其气，因发其政；假之以色，道之以辞；因惧而戒，因欲而事；蹈敌制地，以职命之；是谓战法。　　凡人之形，由众之求；试以名行，必善，行之。若行不行，身以将之，若行而行，因使勿忘；三乃成章，人生之宜，谓之法。　　凡治乱之道：一曰仁，一曰信，三曰直，四曰一，五曰义，六曰变，七曰尊。立法：一曰受，二曰法，三曰立，四曰疾，五曰御其服，六曰等其色，七曰百官宜，无淫服。



　　凡军：使法在己曰专，与下畏法曰法：军无小听战无小利；日成，行微：曰道。



　　凡战：正不符，则事专；不服，则法；不相信，则一。若怠，则动之；若疑，则变之；若人不信上，则行其不复；自古之政也。
 凡战之道：位欲严，政欲栗，力欲窕，气欲闲，心欲一。



　　凡战之道：等道义，立卒伍，定行列，正纵横，察名实，立进俯，坐进跪，畏则密，危则坐。远者视之则不畏，迩者勿视则不散。位，下左右，下甲，坐，誓徐行之。位逮徒甲，筹以轻重，振马躁，徒甲畏亦密之。跪坐、坐伏则膝行，而宽誓之。起噪，鼓而进，则以铎止子。衔枚誓，糗坐，膝行而推之。执戮禁顾，噪以先之；若畏太盛，则勿戮杀，示以颜色告之以所生，循省其职。



　　凡三军：人戒分日，人禁不息，不可以分食；方其疑惑，可师，可服。



　　凡战，以力久，以气胜，以固久，以危胜。本心固，新气胜，以甲固，以兵胜。凡车以密固，徒以坐固，甲以重固，兵以轻胜。



　　人有胜心，惟敌之视；人有畏心，惟畏之视。两心交定，两利若一；两为之职，惟权视之。



　　凡战，以轻行轻则危，以重行重则无功，以轻行重则败。以重行轻则战；故战，相为轻重。



　　舍，谨甲兵；行阵，行列；战，谨进止。



　　凡战，敬则慊，率则服；上烦，轻；上暇，重；奏鼓轻，舒鼓重；服肤轻，服美重。



　　凡马车坚，甲兵利，轻乃重。



　　上同无获，上专多死，上生多疑，上死不胜。



　　凡人，死爱，死怒，死威，死义，死利。凡战之道，教约人轻死，道约人死正。



　　凡战，若胜若否、若天若人。　　凡战，三军之戒，无过三日，一卒之警，无过分日；一人之禁，无过皆息。



　　凡大善用本，其次用末；执略守微，本末唯权，战也。



　　凡胜，三军一人，胜。



　　凡鼓，鼓旌旗、鼓车、鼓马、鼓徒、鼓兵、鼓首、鼓足，鼓兼齐。



　　凡战，既固勿重，重进勿尽，凡尽危。　　凡战，非阵之难，使人可阵难；非使可阵难，使人可用难；非知之难，行之难。



　　人，方有性，性州异；教成俗，俗州异，道化俗。



　　凡众寡，既胜若，兵不告利，甲不告坚，车不告固，马不告良；众不自多，未获道。



　　凡战胜，则与众分善。若将复战则重赏罚。若使不胜，取过在己，复战则誓己，居前，无复先术，胜否勿反；是谓正则。



　　凡民，以仁救，以义战，以智决，以勇斗，以信专，以利劝，以功胜。故心中仁，行中义；堪物智也，堪大勇也，堪久信也。



　　让以和，人以洽；予以不循，争贤以为人，说其心，效其力。

凡战，击其微静，避其强静；击其倦劳，避其闲窕；击其大惧，避其小惧，自古之政也。 

凡战之道，用寡固，用众治；寡利烦，众利正。用众进止，用寡进退。众以合寡，则远裹而阙之；若分而迭击，寡以待众；若众疑之，则自用之。擅利则释旗，迎而反之。敌若众，则相众而受裹。敌若寡若畏，则避之开之。



　　凡战，背风，背高，右高左险；历沛历圮，兼舍环龟。



　　凡战，设而观其作，视敌而举。待则循而勿鼓，待众之作；攻则屯而伺之。



　　凡战，众寡以观其变，进退以观其固，危而观其惧，静而观其怠，动而观其疑，袭而观其治。击其疑，加其卒，致其屈，袭其规。因其不避，阻其图，夺其虑，乘其惧。　　凡从奔勿息，敌人或止于路，则虑之。凡近敌都，必有进路，退必有反虑。



　　凡战，先则弊，后则慑；息则怠，不息亦弊，息久亦反。



　　其慑书亲绝，是谓绝顾之虑；选良次兵，是谓益人之强；弃任节食，是谓开人之意；自古之政也。




# 淮南子说术

   一世之度制治天下，譬犹客之乘舟，中流遗其剑，速契其舟桅，暮薄而求之，其不知物类亦甚矣！夫随一隅之迹，而不知因天地以游，惑莫大焉。虽时有所合，然而不足贵也。譬若旱岁之土龙，疾疫之刍狗，是时为帝者也。曹氏之裂布，蛷者贵之，然非夏后氏之璜。无古无今，无始无终，未有天地而生天地，至深微广大矣。足以蹍者浅矣，然待所不蹍而后行；智所知者褊矣，然待所不知而后明。游者以足蹶，以手柿，不得其数，愈蹶愈败，及其能游者，非手足者矣。鸟飞反乡，兔走归窟，狐死首丘，寒将翔水，各哀其所生。毋贻盲者镜，毋予躄者履，毋赏越人章甫，非其用也。椎固有柄，不能自椓，目见百步之外，不能自见其眦。狗彘不择甂瓯而食，偷肥其体而顾近其死；凤皇高翔千仞之上，故莫之能致。月照天下，蚀于詹诸；腾蛇游雾，而殆于蝍蛆。乌力胜日，而服于鵻礼；能有修短也。莫寿于殇子，而彭祖为夭矣。
    
   短绠不可以汲深，器小不可以盛大，非其任也。怒出于不怒，为出于不为。视于无形，则得其所见矣；听干无声，则得其所闻矣。至味不慊，至言不文，至乐不笑，至音不叫，大匠不斵，大豆不具，大勇不斗，得道而德从之矣。譬若黄钟之比宫，太簇之比商，无更调焉。以瓦鉒者全，以金鉒者跋，以玉鉒者发，是故所重者在外，则内为之掘。逐兽者目不见太山，嗜欲在外，则明所蔽矣。听有音之音者聋，听无音之音者聪；不聋不聪，与神明通。


   卜者操龟，筮者端策，以问于数，安所问之哉！舞者举节，坐者不期而 皆如一，所极同也。日出旸谷，入于虞渊，莫知其动，须臾之间，俛人之颈。人莫欲学御龙，而皆欲学御马，莫欲学治鬼，而皆欲学治人，急所用也。解门以为薪，塞井以为臼，人之从事，或时相似。
水火相憎，鏏在其间，五味以和。骨肉相爱，谗贼问之，而父子相危。夫所以养而害所养，譬犹削足以适履，杀头而便冠。昌羊去蚤虱而来岭穷，除小害而致大贼，欲小快而害大利。墙之坏也，不若无也，然逾屋之覆。壁瑗成器，礛诸之功；镆邪断割，砥砺之力。狡兔得而猎犬烹，高鸟尽而强弩藏。虻与骥，致千里而不飞，无糗粮之资而不饥。失火而遇雨，失火则不幸，遇雨则幸也，故祸中有福也。鬻棺者欲民之疾病也，畜粟者欲岁之荒饥也。水静则平，平则清，清则见物之形弗能匿也，故可以为正。川竭而谷虚，丘夷而渊塞，唇竭而齿寒。河水之深，其壤在山。钩之缟也，一端以为冠，一端以为 ，冠则戴致之，纬则履之。知己者不可诱以物，明于死生者不可却以危，故善游者不可惧以涉。


   亲莫亲于骨肉，节族之属连也，心失其制，乃反自害，况疏远乎！圣人之于道，犹葵之与日也，虽不能与终始哉，其乡之诚也。宫池涔则溢，旱则涸；江水之原，渊泉不能竭。盖非撩，不能蔽日，轮非辐不能追疾，然而橑、辐未足恃也。金胜木者，非以一刃残林也；土胜水者，非以一墣塞江也。
躄者见虎而不走，非勇，势不便也。倾者易覆也，倚者易驸也，几易助也，湿易雨也。设鼠者机动，钓鱼者泛杭，任动者车鸣也。刍狗能工向个能行，蛇床似麋芜而不能芳。谓许由无德，乌获无力，莫不丑于色，人莫不奋于其所不足。以免之走，使犬如马，则逮日归风；及其为马，则又不能走矣。冬有雷电，夏有霜雪，然而寒暑之势不易，小变不足以妨大节。黄帝生阴阳，上骈生耳目，桑林生臂手，此女蜗所以七十化也。终日之言必有圣之事，百发之中必有羿、逢蒙之巧，然而世不与也，其守节非也。牛蹄彘颅亦骨也，而世弗的，必问吉凶于龟者，以其历岁久矣。近敖仓者不为之多饭，临江、河者，不为之多饮，期满腹而已。兰芝以芳，未尝见霜；鼓造辟兵，寿尽五月之望。舌之与齿，孰先砻也？錞之与刃，孰先弊也？绳之与矢，孰先直也？今鳝之与蛇，蚕之与蝎，状相类而爱憎异。晋以垂棘之壁得虞、虢，骊戎以


  美女亡晋国。聋者不歌，无以自乐；高盲者不观，无以接物。观射者遗其 ，观书者忘其爱，意有所在，则忘其所守。古之所为不可更，则推车至今无蝉匷。
使但吹竿，使氏厌窍，虽中节而不可听，无其君形者也。与死者同病，难为良医；与亡国同道，难与为谋。为客治饭而自藜藿，名尊于实也。乳狗之噬虎也，伏鸡之搏狸也，恩之所加，不量其力。使景曲者，形也；使响浊者，声也。情 泄者，中易测。华不时者，不可食也。
蹠越者或以舟，或以车，虽异路，所极一也。佳人不同体，美人不同面，而皆说于目。梨、橘、枣、栗不同味，而皆调于口。人有盗而富者，富者未必盗；有廉而贫者，贫者未必廉。蔐苗类絮而不可为絮，磨不类布，而可以为布。出林者不得直道，行险者不得履绳。羿之所以射远中微者，非弓矢也；造父之所以追速致远者，非辔衔也。海内其所出，故能大。轮复其所过，故能远。羊肉不慕蚁，蚁慕于羊肉，羊肉膻也。醯酸不慕蚋，蚋慕于醯酸。尝一脔肉而知一镬之味，悬羽与炭而知燥湿之气，以小见大，以近喻远。十顷之波可以灌四十顷，而一顷之陂可以灌四顷，大小之衰然。明月之光可以远望，而不可以细书；甚雾之朝可以细书，而不可以远望寻常之外。


   画者谨毛而失貌，射者仪小而遗大。治鼠穴而坏里闾，溃小疱而发痤疽，若珠之有类，玉之有瑕，置之而全，去之而亏。榛巢者处林茂，安也；窟穴者托埵防，便也。王子庆忌足蹑麋鹿，手搏兕虎，置之冥室之中，不能搏龟鳖，势不便也。汤放其主而有荣名，崔杼弑其君而被大谤，所为之则同，其所以为之则异。吕望使老者奋，项托使婴儿矜，以类相慕。
使叶落者风摇之，使水浊者鱼挠之。虎豹之文来射，蝯狖之捷来乍。行一棋不足以见智，弹一弦不足以见悲。三寸之管而无当，天下弗能满；十石而有塞，百斗而足矣。以篙测江，篙终而以水为测，惑矣。渔者走渊，木者走山，所急者存也。朝之市则走，夕过市则步，所求者亡也。豹裘而杂，不若狐裘之粹；白壁有考，不得为宝；言至纯之难也。战兵死之鬼憎神巫，盗贼之辈丑吠狗。无乡之社易为黍肉，无国之稷易为求福。鳖无耳，而目不可以瞥，精干明也。替无目，而耳不可以察，精于聪也。遗腹子不思其父，无貌于心也；不梦见像，无形于目也。蝮蛇不可为足，虎豹不可使缘木。马不食脂，桑扈不啄粟，非廉也。秦通崤塞，而魏筑城也。饥马在厩，寂然无声；投刍其旁，争心乃生。引弓而射，非弦不能发矢，弦之为射，百分之一也。道德可常，权不可常，故遁关不可复，亡汗不可再。环可以喻员，不必以轮；条可以为繶，不必以紃。

   日月不并出，狐不二雄，神龙不匹，猛兽不群，鸷鸟不双。循绳而斵则不过，悬衡而量则不差，植表而望则不惑。损年则嫌于弟，益年则疑于兄，不如循其理，若其当。人不见龙之飞，举而能高者，风雨奉之。蠹众则木折，隙大则墙坏。悬垂之类，有时而隧；枝格之属，有时而弛。当冻而不死者，不失其适；当暑而不喝者，不亡其适；未尝适，亡其适。
汤沐具而虮虱相吊，大厦成而而燕雀相贺，忧乐别也。柳下惠见馅，曰可以养老；盗跖见饴，曰可以黏牡；见物同，而用之异。蚕食而不饮，二十二日而化；蝉饮而不食，三十日而脱；蚌游不食不饮，三日而死。人食署石而死，蚕食之而不饥；鱼食巴寂而死，鼠食之而肥；类不可必推。瓦以火成，不可以得火；竹以水生，不可以得水。扬垛而欲弭尘，被裘而以翣翼，岂若适衣而已哉！槁竹有火，弗钻不 ；土中有水，弗掘无泉。


   蛖象之病，人之宝也；人之病，将有谁宝之者乎？为酒人之利而不酤，则竭；为车人之利而不漱，则不达。握火提人，反先之热。邻之母死，往哭之，妻死而不泣，有所劫以然也。
西方之倮国，鸟兽弗辟，与为一也。一膊炭熯，掇之则烂指；万石俱熯，去之十步而不死，同气异积也。大勇小勇，有似于此。今有六尺之席，卧而越之，下材弗难；植而逾之，上材弗易；势施异也。百梅足以为百人酸，一梅不足以为一人和。有以饭死者而禁天下之食，有以车为败者而禁天下之乘，则悖矣。钓者静之 者扣舟，罩者抑之；罣者举之，为之异，得鱼一也。见象牙乃知其大于牛，见虎尾乃知其大于狸，一节见而百节知也。小国不斗于大国之间，两鹿不斗于伏兕之 。佐祭者得尝，救斗者得伤。荫不祥之木，为雷电所扑。或谓冢，或谓陇；或谓笠，或谓签。头虱与空木之瑟，名同实异也。日月欲明而浮云盖之，兰芝欲修而秋风败之。


   虎有子，不能搏攫者，辄杀之，为堕武也。龟纽之玺，贤者以为佩；土壤布在田，能者以为富。予拯溺者金玉，不若寻常之缠索。视书，上有酒者，下必有肉，上有年者，下必有月，以类而取之。
蒙尘而眯，固其理也；为其不出户而堁之也。屠者羹藿，为车者步行，陶者用缺盆，匠人处狭庐，为者不必用，用者弗肯为。毂立，三十辐各尽其力，不得相害。使一辐独入，众辐皆弃，岂能致千里哉？夜行者掩目而前其手，涉水者解其马载水舟，事有所宜，而有所不施。橘袖有乡，雚苇有丛。兽同足者相从游，鸟同翼者相从翔。田中之潦，流入于海；附耳之言，闻于千里也。苏秦步，曰何故，趍，曰何趍驰；有为则议，多事固苛。皮将弗睹，毛将何顾！畏首畏尾，身凡有几！欲观九州之上，足无千里之行；心无政教之原，而欲为万民之上；则难。旳旳者获，提提者射，故大白若辱，大德若不足。未尝稼稿粟满仓，未尝桑蚕丝满囊，得之不以道，用之必横。海不受流胔，太山不上小人， 光不升俎，聊驳不入牲。
中夏用箑，快之，至冬而知去，褰衣涉水，至陵而不知下；未可以应变。有山无林，有谷无风，有石无金。满堂之坐，视钩各异，于环带一也。献公之贤，欺于骊姬；叔孙之智，欺于竖牛。故郑詹入鲁，


 
 《春秋》曰：“佞人来。佞人来。”君子有酒，鄙人鼓缶，虽不见好，亦不见丑。人性便丝衣帛；或射之，则被铠甲：为其所不便以得所便。辐之入毂，各值其凿，不得相通，犹人臣各守其职，不得相干。当被甲而免射者，被而入水；尝抱壶而渡水者，抱而蒙火，可谓不知类矣。
君子之居民上，若以腐索御奔马，若跟薄冰，蛟在其下；若入林而遇乳虎。善用人者，若蚈之足，众而不相害；若唇之与齿，坚柔相摩而不相败。


  清醠之美，始于耒耜；黼黼之美，在于杼轴。布之新不如紵紵之獘不如布，或善为新，或恶为故。在颊则好，在颡则丑。绣以为裳则宜；以为冠则讥。马齿非牛蹄，檀根非椅枝，故见其一本而万物知。石生而坚，兰生而芳，少自其质，长而愈明。扶之与提，谢之与让，故之与先，诺之与已也，之与矣相去千里。污准而粉其颡；腐鼠在坛，烧薰于宫，入水而憎濡，怀臭而求芳；虽善者弗能为工。再生者不获，华大旱者不胥时落。毋曰不幸，甑终不堕井。抽簪招，有何为惊！使人无度河，可；中河使无度，不可。见虎一文，不知其武；见骥一毛，不知善走。水虿为蟌孓孓为 ，兔啮为螚。物之所为，出于不意，弗知者惊，知者不怪。铜英青，金英黄，玉英白，磨烛确，膏烛泽也，以微知明，以外知内。象肉之味不知于口，鬼神之貌不著于目，捕景之说不形于心。冬冰可折，夏木可结，时难得而易失。木方茂盛，终日采而不知；秋风下霜，一夕而殚。病热而强之餐，救喝而饮之寒，救经而引其索，拯溺而授之石，欲救之，反为恶。虽欲谨亡马，不发户磷；虽欲豫就酒，不怀蓐。孟责探鼠穴，鼠无时死，必噬其指，失其势也。
山云蒸，柱础润；伏苓掘，兔丝死。

   一家失熛，百家皆烧；夫阴谋，百姓暴骸。粟得水湿而热，颤得火而液，水中有火，火中有水。疾雷破石，阴阳相薄。汤沐之于河，有益不多。流潦注海，虽不能益，犹愈于已。一目之罗，不可以得鸟；无饵之钓，不可以得鱼；遇士无礼，不可以得贤。兔丝无根而生，蛇无足而行，鱼无耳而听，蝉无口而鸣，有然之者也。鹤寿千岁，以极其游；蜉蝣朝生而暮死，而尽其乐。纣醢梅伯，文王与诸侯构之；桀辜谏者，汤使人哭之。狂马不触木，猘狗不自投于河，虽聋虫而不自陷，又况人乎！爱熊而食之盐，爱獭而饮之酒，虽欲养之，非其道。心所说，毁舟为杕；心所欲，毁钟为铎。管子以小辱成大荣，苏秦以百诞成一诚。
    
   质的张而弓矢集，林木茂而斧斤入，非或召之，形势所致者也。待利而后拯溺人，亦必利溺人矣。舟能沉能浮，愚者不加足。骐骥驱之不进，引之不止，人君不以取道里。刺我行者，欲与我交；訾我货者，欲与我市。以水和水不可食，一弦之瑟不可听。骏马以抑死，直士以正穷，贤者摈于朝，美女摈于宫。行者思于道，而居者梦于床；慈母吟于巷，适子怀于荆。赤肉悬则乌鹊集，鹰隼鸷则众鸟散，物之散聚，交感以然。食其食者不毁其器，食其实者不折其枝。塞其源者竭，背其本者枯。交画不畅，连环不解，其解之不以解。临河而羡鱼，不如归家织网。明月之珠，蛖之病而我之利；虎爪象牙，禽兽之利而我之害。易道良马，使人欲驰；饮酒而乐，使人欲歌。是而行之，故谓之断；非而行之，必谓之乱。矢疾，不过二里也，步之迟，百舍不休，千里可致。
圣人处于阴，众人处于阳；圣人行于水，众人行于霜。异音者不可听以一律，异形者不可合于一体。农夫劳而君子养焉，愚者言而智者择焉。舍茂林而集干枯，不弋鹊而弋乌，难与有图。寅丘无壑，泉原不溥；寻常之壑，灌千顷之泽。见之明白，处之如玉石；见之暗晦，必留其谋。以天下之大，托于一人之才，譬若悬千 钩之重于木之一技。负子而登墙，谓之不祥，为其一人陨而两人伤。善举事者，若乘舟而悲歌，一人唱而千人和。不能耕而欲黍粱，不能织而喜采裳，无事而求其功，难矣。有荣华者必有憔悴，有罗纨者必有麻蒯。鸟有沸波者，河伯为之不潮，畏其诚也。故一夫出死，千乘不轻。蝮蛇螫人，傅以和堇财愈，物故有重而害反为利者。圣人之处乱世，若夏暴而待暮，桑榆之间，逾易忍也。水虽平，必有波；衡虽正，必有差；尺寸虽齐，必有诡。非规矩不能定方圆，非准绳不能正曲直，用规矩准绳者，亦有规矩准绳焉。

    舟覆乃见善游，马奔乃见良御。嚼而无味者弗能内于喉，视而无形者不 能思于心。兕虎在于后，随侯之珠在于前，弗及掇者，先避患而后就利。逐鹿者不顾兔，决于金之货者不争铣两之价。弓先调而后求劲，马先驯而后求良，人先信而后求能。陶人弃索，车人掇之；屠者弃销，而锻者拾之；所缓急异也。百星之明不如一月之光，十牖之开，不如一户之明。矢之于十步贯兄甲，及其极，不能入鲁编。太山之高，背而弗见；秋豪之末，视之可察。山生金，反自刻；木生蠹，反自食；人生事，反自贼。巧冶不能铸木，工巧不能斵金者，形性然也。白玉不琢，美珠不文，质有余也。故跬步不休，跛鳖千里；累积不辍，可成丘阜。城成于上，木直于下，非有事焉，所缘使然。

   凡用人之道，若以燧取火，疏之则弗得，数之则弗中，正在疏数之间。从朝视夕者移，从在准直者亏；圣入之偶物也，若以镜视形，曲得其情。杨子见逵路而哭之，为其可以南可以北；墨子见练丝而泣之，为其可以黄可以黑。

   趍舍之相合，犹金石之一调，相去千岁，合一音也。鸟不干防者，虽近旨射；其当道，虽远旨释。酤酒而酸，买肉而臭，然酤酒买肉不离屠沽之家，故求物必于近之者。以诈应诈，以谲应谲，若披蓑而救火，毁读而止水，乃愈益多。西施、毛嫱，状貌不可同，世称其好，美钧也。尧、舜、禹、汤，法籍殊类，得民心一也。圣人者，随时而举事，因资而立功，涔 则具摆对，早则修土龙。临淄之女，织纨而思行者，

  为之悖戾。室有美貌，缯为之纂绎。徽羽之操，不入鄙人之耳；抮和切适，举坐而善。过府而负手者，希不有盗心；故侮人之鬼者，过社而摇其枝。晋阳处父伐楚以救江，故解捽者不在于捌格，在于批伔。木大者根攫，山高者基扶，蹠巨者志远，体大者节疏。狂者伤人，莫之怨也；婴儿署老，莫之疾也，贼心 。尾生之信，不如随牛之诞，而又况一不信者乎！忧父之疾者子，治之者医，进献者祝，治祭者庖


   孟子曰：“然则治天下独可耕且为与？有大人之事，有小人之事。且一人之身而百工之所为备，如必自为而后用之，是率天下而路也。故曰：或劳心，或劳力。劳心者治人，劳力者治于人；治于人者食人，治人者食于人。天下之通义也。
   孟子说：“那么治理天下的事偏能边耕作边干的吗？有官吏们的事，有小民们的事。再说一个人身上（所需的用品）要靠各种工匠来替他制备，如果一定要自己制作而后使用，这是导致天下的人疲于奔走。所以说：有些人动用心思，有些人动用体力。动用心思的人治理别人，动用体力的人被人治理；被人治理的人养活别人，治理人的人靠别人养活。这是天下通行的道理。

   孟子就指出：“劳心者治人，劳力者治于人。”“治”就是管理。而对中国人到底该怎么个治法，无人说得清楚。儒家认为： “人之初，性本善”，主张行仁政，收揽人心；法家则认为“人性本恶，其善者伪也”，主张推行严刑峻法去震慑人心；道家则主张退让， “无为”，多与民休息、让民自化…

治——劳心者治人，劳力者治于人（孟子）

攻——攻人以谋不以力，用兵斗智不斗多。（欧阳修）

隙——经起于秋毫之末，挥之于泰山之本。（鬼谷子）

藏——良贾深藏若虚，君子盛德，容貌若愚。（老子）

柔——柔之胜刚，弱之胜强，天下若不知，莫能行。（老子）

拙——藏巧于拙，用晦而明，寓清于浊，以屈为伸《菜根潭》

德——若安天下，必先正其身，未有身正而影曲，上乱而下治者。（唐太宗）

逸——至人无已，神人无功，圣人无名。（庄子）




# 天道

   天道运而无所积，故万物成;帝道运而无所积，故天下归;圣道运 而无所积，故海内服。明于天，通于圣，六通四辟于帝王之德者，其 自为也，昧然无不静者矣!圣人之静也，非曰静也善，故静也。万物 无足以挠心者，故静也。水静则明烛须眉，平中准，大匠取法焉。水 静犹明，而况精神!圣人之心静乎!天地之鉴也，万物之镜也。夫虚 静恬淡寂漠无为者，天地之平而道德之至也。故帝王圣人休焉。休则 虚，虚则实，实则伦矣。虚则静，静则动，动则得矣。静则无为，无 为也，则任事者责矣。无为则俞俞。俞俞者，忧患不能处，年寿长矣 。夫虚静恬淡寂漠无为者，万物之本也。明此以南乡，尧之为君也; 明此以北面，舜之为臣也。以此处上，帝王天子之德也;以此处下， 玄圣素王之道也。以此退居而闲游，江海山林之士服;以此进为而抚 世，则功大名显而天下一也。静而圣，动而王，无为也而尊，朴素而 天下莫能与之争美。夫明白于天地之德者，此之谓大本大宗，与天和 者也。所以均调天下，与人和者也。与人和者，谓之人乐;与天和者 ，谓之天乐。庄子曰：“吾师乎，吾师乎!赍万物而不为戾;泽及万 世而不为仁;长于上古而不为寿;覆载天地、刻雕众形而不为巧。” 此之谓天乐。故曰：知天乐者，其生也天行，其死也物化。静而与阴 同德，动而与阳同波。故知天乐者，无天怨，无人非，无物累，无鬼 责。故曰：其动也天，其静也地，一心定而王天下;其鬼不祟，其魂 不疲，一心定而万物服。言以虚静推于天地，通于万物，此之谓天乐 。天乐者，圣人之心以畜天下也。

夫帝王之德，以天地为宗，以道德为主，以无为为常。无为也，则 用天下而有余;有为也，则为天下用而不足。故古之人贵夫无为也。 上无为也，下亦无为也，是下与上同德。下与上同德则不臣。下有为 也，上亦有为也，是上与下同道。上与下同道则不主。上必无为而用 下，下必有为为天下用。此不易之道也。

故古之王天下者，知虽落天地，不自虑也;辩虽雕万物，不自说也 ;能虽穷海内，不自为也。天不产而万物化，地不长而万物育，帝王 无为而天下功。故曰：莫神于天，莫富于地，莫大于帝王。故曰：帝 王之德配天地。此乘天地，驰万物，而用人群之道也。

本在于上，末在于下;要在于主，详在于臣。三军五兵之运，德之 末也;赏罚利害，五刑之辟，教之末也;礼法度数，刑名比详，治之 末也;钟鼓之音，羽旄之容，乐之末也;哭泣衰囗(左“纟”右“至 ”)，隆杀之服，哀之末也。此五末者，须精神之运，心术之动，然 后从之者也。末学者，古人有之，而非所以先也。君先而臣从，父先 而子从，兄先而弟从，长先而少从，男先而女从，夫先而妇从。夫尊 卑先后，天地之行也，故圣人取象焉。天尊地卑，神明之位也;春夏 先，秋冬后，四时之序也;万物化作，萌区有状，盛衰之杀，变化之 流也。夫天地至神矣，而有尊卑先后之序，而况人道乎!宗庙尚亲， 朝廷尚尊，乡党尚齿，行事尚贤，大道之序也。语道而非其序者，非 其道也。语道而非其道者，安取道哉!

是故古之明大道者，先明天而道德次之，道德已明而仁义次之，仁 义已明而分守次之，分守已明而形名次之，形名已明而因任次之，因 任已明而原省次之，原省已明而是非次之，是非已明而赏罚次之，赏 罚已明而愚知处宜，贵贱履位，仁贤不肖袭情。必分其能，必由其名 。以此事上，以此畜下，以此治物，以此修身，知谋不用，必归其天 。此之谓大平，治之至也。故书曰：“有形有名。”形名者，古人有 之，而非所以先也。古之语大道者，五变而形名可举，九变而赏罚可 言也。骤而语形名，不知其本也;骤而语赏罚，不知其始也。倒道而 言，迕道而说者，人之所治也，安能治人!骤而语形名赏罚，此有知 治之具，非知治之道。可用于天下，不足以用天下。此之谓辩士，一 曲之人也。礼法数度，形名比详，古人有之。此下之所以事上，非上 之所以畜下也。

昔者舜问于尧曰：“天王之用心何如?”尧曰：“吾不敖无告，不 废穷民，苦死者，嘉孺子而哀妇人，此吾所以用心已。”舜曰：“美 则美矣，而未大也。”尧曰：“然则何如?”舜曰：“天德而出宁， 日月照而四时行，若昼夜之有经，云行而雨施矣!”尧曰：“胶胶扰 扰乎!子，天之合也;我，人之合也。”夫天地者，古之所大也，而 黄帝、尧、舜之所共美也。故古之王天下者，奚为哉?天地而已矣!

孔子西藏书于周室，子路谋曰：“由闻周之征藏史有老聃者，免而 归居，夫子欲藏书，则试往因焉。”孔子曰：“善。”往见老聃，而 老聃不许，于是囗(左“纟”右“番”音fan2)十二经以说。老 聃中其说，曰：“大谩，愿闻其要。”孔子曰：“要在仁义。”老聃 曰：“请问：仁义，人之性邪?”孔子曰：“然，君子不仁则不成， 不义则不生。仁义，真人之性也，又将奚为矣?”老聃曰：“请问： 何谓仁义?”孔子曰：“中心物恺，兼爱无私，此仁义之情也。”老 聃曰：“意，几乎后言!夫兼爱，不亦迂夫!无私焉，乃私也。夫子 若欲使天下无失其牧乎?则天地固有常矣，日月固有明矣，星辰固有 列矣，禽兽固有群矣，树木固有立矣。夫子亦放德而行，遁遁而趋， 已至矣!又何偈偈乎揭仁义，若击鼓而求亡子焉!意，夫子乱人之性 也。”

士成绮见老子而问曰：“吾闻夫子圣人也。吾固不辞远道而来愿见 ，百舍重趼而不敢息。今吾观子非圣人也，鼠壤有余蔬而弃妹，不仁 也!生熟不尽于前，而积敛无崖。”老子漠然不应。士成绮明日复见 ，曰：“昔者吾有剌于子，今吾心正囗(左“谷”右“阝”)矣，何 故也?”老子曰：“夫巧知神圣之人，吾自以为脱焉。昔者子呼我牛 也而谓之牛;呼我马也而谓之马。苟有其实，人与之名而弗受，再受 其殃。吾服也恒服，吾非以服有服。”士成绮雁行避影，履行遂进， 而问修身若何。老子曰：“而容崖然，而目冲然，而颡囗(左上“月 ”左下“廾”右“页”)然，而口阚然，而状义然。似系马而止也， 动而持，发也机，察而审，知巧而睹于泰，凡以为不信。边竟有人焉 ，其名为窃。”

老子曰：“夫道，于大不终，于小不遗，故万物备。广广乎其无不 容也，渊渊乎其不可测也。形德仁义，神之末也，非至人孰能定之! 夫至人有世，不亦大乎，而不足以为之累;天下奋柄而不与之偕;审 乎无假而不与利迁;极物之真，能守其本。故外天地，遗万物，而神 未尝有所困也。通乎道，合乎德，退仁义，宾礼乐，至人之心有所定 矣!”

世之所贵道者，书也。书不过语，语有贵也。语之所贵者，意也， 意有所随。意之所随者，不可以言传也，而世因贵言传书。世虽贵之 ，我犹不足贵也，为其贵非其贵也。故视而可见者，形与色也;听而 可闻者，名与声也。悲夫!世人以形色名声为足以得彼之情。夫形色 名声，果不足以得彼之情，则知者不言，言者不知，而世岂识之哉!

桓公读书于堂上，轮扁斫轮于堂下，释椎凿而上，问桓公曰：“敢 问：“公之所读者，何言邪?”公曰：“圣人之言也。”曰：“圣人 在乎?”公曰：“已死矣。”曰：“然则君之所读者，古人之糟粕已 夫!”桓公曰：“寡人读书，轮人安得议乎!有说则可，无说则死! ”轮扁曰：“臣也以臣之事观之。斫轮，徐则甘而不固，疾则苦而不 入，不徐不疾，得之于手而应于心，口不能言，有数存乎其间。臣不 能以喻臣之子，臣之子亦不能受之于臣，是以行年七十而老斫轮。古 之人与其不可传也死矣，然则君之所读者，古人之糟粕已夫!”

关键词：庄子,外篇,天道

解释翻译[挑错/完善]
天道是什么?是自然变化的规律。天道规律行得通，万物乃昌盛。

帝道是什么?是帝王治国的方法。帝道方法行得通，天下乃归心。

圣道是什么?是圣人教民的主义。圣道主义行得通，社会乃安定。

看清了自然规律，掌握了圣人的主义。上能懂天文，下能知地理，八方的情况都熟悉，四季的农事都了解，他便是德养高的帝王了。一个德养高的帝王，总是约束自己默然守静，决不妄动。对帝王而言，守静，于国于民于己，都有好处。

圣人静，不是因为静有好处，所以静。对圣人而言，一切外物皆不足以撩动内心，所以不守而自静。水静，明澈照见须眉，作镜子用。静水，呈标准的平面，作水平仪，建筑师用。水静了能变得明澈，何况人的精神。圣人自静，他的心啊，天地之间第一灵镜，明澈照见万物真相!

虚空，静止，恬淡，寂寞，无为。这是完整的精神体系，是天地之间最灵的水平仪，是修道养德的最高标准。这个标准要求帝王休政务，要求圣人休俗虑。要紧的是这个休字。休字，人倚树木，享受荫凉，身心俱闲。

帝王休政务，就虚空了。虚空，就能守静了。守静，就能活动了。活动，得到成功，德就立了。

圣人休俗虑，就虚空了。虚空，就能充实了。充实，顺道而行，道就备了。

帝王守静，就无为了。自身无为，大臣就能承担责任，放手工作。工作上轨合道，天下就能普遍无为而自治了。

圣人自静，就无为了。无为的人，就能愉愉快快的了。愉快的人，身心不受忧患的煎熬，就能延年益寿了。

虚空，静止，恬淡，寂寞，无为。万物寻根，都会回到这个体系，坐北朝南，高居君位而皈依这个体系的有尧爷;立南朝北，屈居臣位而皈依这个体系的有舜爷。处在上峰，这个体系便是黄袍帝王或显赫天子之德;处在下层，这个体系便是布衣素王或无名圣人之道。辞官悠游山林，有意要实践这个体系的隐士，著书讲学，誉满民间;从政拯救百姓，立志要推广这个体系的伟人，拨乱反正，功盖天下。这个体系静下来，化身为圣人;这个体系动起来，化身为帝王。这个体系最尊贵，虽然无为;这个体系最美好，虽然朴素。

虚空，静止，恬淡，寂寞，无为。这个体系就是宇宙精神。世界上的一切存在，追索其根，都在宇宙精神，人若修道养德，皈依宇宙精神，他就同大自然密合了。他若服务社会，定能消除对立，化解纠纷，与人合作，受人欢迎。能同众人谐和，他便是人乐。能同自然谐和，他便是天乐。

有学生说：“天乐乐在哪里，不好体会。”

于是我朗诵了一首诗：

大宗师啊大宗师，

你是天下第一暴力，最最凶横无理，

擂万物成齑粉，杀生命如杀死虱虮，

什么义与不义，你从来不介意。

大宗师啊大宗师，

你是天下第一温馨，最最慈善有情，

养万物成繁盛，抚生命如抚爱幼婴，

什么仁与不仁，你从来不承认。

大宗师啊大宗师，

你是天下第一老叟，最最顽健高寿，

与时间成孪友，享遐龄如天长地久，

青春永远驻留，你从来不衰朽。

大宗师啊大宗师，

你是天下第一巧匠，最最智慧高强，

化虚无成万象，造宇宙如神工建房，

功劳完全隐藏，你从来不亮相。

学生说：“大宗师不是人，是道。”

我说：“你学道，了悟到道之乐，便是天乐之所乐了。我从前讲过，了悟天乐的人，生，顺随自然发展;死，参与物质变化;静，阴气般的凝静;动，阳气般的波动。由此可知，人若了悟天乐，不招老天怨恨，不受旁人排斥，不被外物拖累，不闻野鬼诮骂，身心潇洒，乐在其中。我从前讲过，他的自动不是有心，正如天穹自转;他的自静不是故意，正如地面自安。怀着坚定信念，国王似的坐北朝南。鬼怪不敢捣乱，精神不知疲倦。他有充分把握，百姓能从善，能服管。这话的意思是，把自己的虚空静止推广到全世界，让所有的事物和自己一样的虚而空之，静而止之，便是天乐。从更高一层说，天乐就是圣人的心，道心，志在教化民众，而且乐此不疲。”

尧帝在位，舜任总理。闲时。二人观天。

舜问：“作为天王，你的用心又该怎样?”

尧说，“顽民不听话，我要容忍，决不谩骂。贫民无生计，我要救济，决不抛弃。对死者，要怜悯。对儿童，要保护。对妇女，要同情。这些是我用心之所在了。”

舜说：“说好吧，够好了。如果作为天王、更大一些，就更好了。”

尧问：“怎样更大一些?”

舜说：“天王有德，大夫安宁，日月光明，四季有序，正常运行，好比昼夜循环非有意，好比云聚雨落本无心。”

尧说：“咱俩从搅搅[扌妥][扌妥](读rua2)，合成一人吧?你同自然谐和，我同众人谐和，合起来更好。”

自古以来，从黄帝到尧舜谁不赞美天地伟大。古代帝王统治天下，怎样取得成功的哟?说来很简单，大些更大些，向天地学习，不要天天尽抓鸡毛蒜皮。如此而已，如此而已。

鲁国政局动摇，可能爆发内战。孔子收拾最具有价值的书籍六种，所谓六经，亦即《诗》《书》《易》《礼》《乐》《春秋》，每一种若干卷，一卷卷卷起来，包扎成捆，牛车西运河南洛阳。洛阳是天下的首都，周朝中央政府所在。中央档案室的官员说库房已爆满，拒绝代管这一车书籍。孔子求情再三，奈何官员铁面。随员兼保镖仲子路先生，是孔子早期的学生，建议说：“学生听说中央图书馆前馆长老聃，现已辞职卸任，回家隐居。老师去求他写封介绍信，把书交给中央图书馆代管吧。”

孔子说：“太好啦!”吩咐子路留在洛阳照管书籍，他去楚国苦县乡间，登门拜望老聃。

老聃说：“不行呀。”

孔子详细陈述六经内容，想让这位无为主义大师明白，这些书籍真是文化瑰宝，经天纬地，继往开来，比一切都重要。

老聃心不在焉，听得颇不耐烦，摆手打断孔子的陈述，说：“太罗唆。扼要讲给我听。”

孔子说：“扼要讲嘛，就是仁义。”

老聃说：“请问，仁义是人类的本性吗?”

孔子说：“当然是。君子离开了仁，在社会上怎么做人;君子抛开了义，活着还有什么意义。仁义不仅是君子的本性，也是修道养德的真人的本性呀。你提出这样的问题，是什么意思啊?”

老聃说：“还要请问，仁义的内容是什么?”

孔子说：“心术正直，态度和蔼，博爱众人，大公无私。就主体而言，这些都是仁义的内容。”

老聃说：“唉哟哟!刚才的话，令人担忧。世道人心如此之坏，他还要去博爱，岂不迂腐可笑，未免太不现实。宣言自己无私，让大家说他好，这正是自私哟。先生提倡仁义，要使万物不失牧养，是吗?可是，天反常，塌了吗?没有。地反常，隐了吗?没有。日月失明了吗?没有。星辰出列越座了吗?没有。禽兽失群了吗?没有。树倒了吗?没有。谁要你滥操心!先生仿照天德做人，顺随天道做事，就很不错了。何必高举仁义大旗到处叫卖，就像丢失小孩，沿街打鼓寻找似的，惹人发笑。唉哟哟!你可别搞乱了别人的本性呀!”

孔子返回鲁国，把这一车书籍秘藏入家园的夹墙内，才算放心。

民间侠士，姓成名绮，麻衣草鞋，腰悬短刀，大步踏入老聃住宅。不去正厅，而去园墙角落寻找鼠洞，抽刀刨开看了，又去厨房检查了食品柜。侠士成绮走出厨房，面有怒色，到正厅见老聃。

老聃放下手中的笔，请来客坐。

侠士成绮自报姓名，声若洪钟。他以问罪的口吻说：“久闻大名，都说你是当今圣人，所以我不远千里来见你。一路晓行夜宿，走了百天。双脚磨起水泡，水泡磨成血泡，一层层趼皮哪，一天也不休息，奔命似的跑来参拜圣人。现在我总算把你看透了，你不是圣人。你不是!鼠洞中有你倾弃的剩饭，白生生的粮食。暴殄天物，这是你的不仁!食品柜里凉拌菜啦煎炒菜啦五味俱全，太好吃。吃不完，还囤积，这是你的不义!”

老聃反应冷淡，无意辩解。侠士成绮不免大失所望，自讨没趣，回头走了。

第二天，又来了。他以抱歉的口吻说：“昨天语言冲撞，冒犯你老，是我太偏狭了。今天我纠正了，自己也不清楚为什么要纠正。”

老聃说：“我不是弄巧炫智的俗士，也不是超凡入圣的伟人。人生的这两段路程，我敢说我先后走完了。昨天晤面，你说我是马，那就叫我马好了;你说我是牛，那就叫我牛好了。万一我真是马真是牛，你给我以马牛的名称，而我又拒绝，那我就会惹祸了。是马是牛，已经犯错误了。拒绝马牛的名称，便是犯了双重错误，所以会惹祸。现今我呢，牛帽马帽，俗帽伟帽，给啥戴啥，戴得口服心服，一贯的服，本能的服，自然的服，不是认识到应该服才服的。”

侠士成绮火气尽消，跟着老聃走出正厅，散步庭园。不敢挡住阳光，不敢践踏脚印，小心追随老聃左右，鹅步缓行。他以温驯的口吻问：“我该怎样修身?”

老聃说：“你的脸貌孤傲不群。你的目光灼灼逼人。你的颊额高，显露机敏。你的嘴巴阔，咬出猛劲。你的仪态如险峰向八方挑衅。你的灵魂如狂马想挣脱系绳。你办事，固执己见，顽梗不化。你出手，扣动扳机，一触即发。你观察，入木三分，令人害怕。你用心，智巧练达，示人圆滑。总而言之，你已丧失天真，只剩下假假假。修什么身，告诉你吧：有人来自边境，姓窃名扒!”

侠士成绮羞愧脸红，急忙告退。老聃仍然反应冷淡，踱回正厅继续写书去了。

我们的先师老聃说：“道啊，囊括万物，不论巨细，件件齐备。道广阔，看不见边。道深沉，测不到底。刑，德，仁，义，好比树有根，根在精神体系。所以，颁布刑律，普及德育，规范仁义，这些大事必须至人亲手处理。至人治国，担子虽然重，他却放得下，挑得起。他不参与争权夺利，哪怕官场闹得污烟瘴气。他不投靠谁，也就不至于随着别人左迁右移。看透世界真相，皈依宇宙精神，所以他能独立天地，抛开万事，保持灵魂不疲弊。弄通大道，符合大德，少谈仁义，不用礼乐，这便是至人追求的目的。”

世人相信道中书中，所以读书学道。道既然受重视，书也跟着受重视了。书不过写语言成文字而已，重视书又不如重视语言。语言之所以受重视，全在所蕴藏的意思。没意思的话，谁听。可见应该受重视的是意思，仅仅是意思。意思的背后还有难以表达的玄妙的东西，那是语言无法说清楚的，文字无法写明白的，而又正是最关键的东西。通常说的妙不可言，就是指的这类东西。

世人重视语言，所以传授书本，父而子，师而生，久传成统。那些玩艺儿，他们重视就重视他们的吧，我仍然不重视。我认为他们重视的那些，恰恰不是应该重视的;应该重视的，他们倒轻视了。用视觉器官认识世界，但见形状和色彩而已。用听觉器官认识世界，但闻名称和声音而已。视听所及，全属皮相。可悲啊，世人误把皮相当作真相，说他们已经认识世界了，认识万物了。他们被形色名声迷惑，停留在感性认识的表层，无法深入理性认识和灵性认识，永远看不透世界真相和万物真相。真相啊真相，内行懂得，说不明白;外行不懂，滔滔不绝。实际情况就是这样，而世人不晓得!

春秋时期五霸之首的齐桓公，好战兼好学，闲时堂上读书。一日，御用轮匠名扁，是斫车轮的老手，应召到堂下修车轮。轮扁右手伯锤左手钢凿打卯眼，砰砰磅磅，敲得满堂轰响。抬头瞧齐桓公读书十分专心，还嗯嗯嗡嗡的摇头朗诵。山东人嘛，鼻音又重，瓮声瓮气，难听极了。轮扁觉得做工受人干扰，分散心思，影响手艺，胸中冒火，丢下锤凿，跨上高堂，大声叫喊：“敢问老爷，俺老粗听不懂，你那书上说些啥玩艺儿哟?”

桓公说：“圣人讲的话呀。”

轮扁说：“圣人还在世吗?”

桓公说：“好蠢!逝世多年啦。”

轮扁说：“这么看来，老爷读的不过是古人酿酒剩下的糟粕罢了!”

桓公说：“寡人读书，轮匠跑来批评，这还象话吗!你说说。说得脱，走得脱。说不出道理来，我要你命!”

轮扁说：“俺自幼只晓得选檀木，操斧锛，听车轮，就讲讲斫车轮的道理，供老爷参考吧。轮辎要打卯眼，逗插辐条。卯眼大了一丝，辐条敲插入内，暂时牢固，日久松动，便会脱落。卯眼小了一毫，辐条敲插不入，强迫打入，轮辋裂缝。日久会破。必须丝毫不差，大小正好。要做到这点，不但凭手艺，还得用心思。最关键的技巧，心头明白，口头说不清楚。俺没法传授给儿子，儿子也没法学到手。所以俺七十岁啦还在这里斫车轮，找不到接班人。古人死了，没法传授的东西也跟着他进了棺材。留给后人的书，你正在读的这一捆竹简，依俺的经验看，不过是古人的糟粕罢了!”









# 法家——匡君大匡


桓公二年践位，召管仲。管仲至，公问曰：“社稷可定乎？”管仲对曰：“君霸王，社稷定；君不霸王，社稷不定。”公曰：“吾不敢至于此其大也，定社稷而已。”管仲又请，君曰：“不能。”管仲辞于君曰：“君免臣于死，臣之幸也；然臣之不死纠也，为欲定社稷也。社稷不定，臣禄齐国之政而不死纠也，臣不敢。”乃走出，至门，公召管仲。管仲反，公汗出曰：“勿已，其勉霸乎。”管仲再拜稽首而起曰：“今日君成霸，臣贪承命，趋立于相位。”乃令五官行事。​（注：桓公二年践位的“二”据考证应是“元“。）


僖公之母弟夷仲年生公孙无知，有宠于僖公，衣服礼秩如適。僖公卒，以诸儿长，得为君，是为襄公。襄公立后，绌无知，无知怒。公令连称、管至父戍葵丘曰：“瓜时而往，及瓜时而来。”期戍，公问不至，请代，不许，故二人因公孙无知以作乱。

　　鲁桓公夫人文姜，齐女也。公将如齐，与夫人皆行。申俞谏曰：“不可，女有家，男有室，无相渎也，谓之有礼。”公不听，遂以文姜会齐侯于泺。文姜通于齐侯，桓公闻，责文姜。文姜告齐侯，齐侯怒，飨公，使公子彭生乘鲁侯胁之，公薨于车。竖曼曰：“贤者死忠以振疑，百姓寓焉；智者究理而长虑，身得免焉。今彭生二于君，无尽言。而谀行以戏我君，使我君失亲戚之礼命，又力成吾君之祸，以构二国之怨，彭生其得免乎？祸理属焉。夫君以怒遂祸，不畏恶亲闻容，昏生无丑也。岂及彭生而能止之哉？鲁若有诛，必以彭生为说。”二月，鲁人告齐曰：“寡君畏君之威，不敢宁居，来修旧好。礼成而不反，无所归死，请以彭生除之。”齐人为杀彭生，以谢于鲁。五月，襄公田于贝丘、见豕彘。从者曰：“公子彭生也。”公怒曰：“公子彭生安敢见！”射之，豕人立而啼。公惧，坠于车下，伤足亡屦。反，诛屦于徒人费，不得也，鞭之见血。费走而出，遇贼于门，胁而束之，费袒而示之背，贼信之，使费先入，伏公而出，斗死于门中。石之纷如死于阶下。孟阳代君寝于床，贼杀之。曰：“非君也，不类。”见公之足于户下，遂杀公，而立公孙无知也。

　　鲍叔牙奉公子小白奔莒，管夷吾、召忽奉公子纠奔鲁。九年，公孙无知虐于雍廪，雍廪杀无知也。桓公自莒先入，鲁人伐齐，纳公子纠。战于乾时，管仲射桓公中钩，鲁师败绩，桓公贱位。于是劫鲁，使鲁杀公子纠。桓公问于鲍叔曰：“将何以定社稷？”鲍叔曰：“得管仲与召忽，则社稷定矣。”公曰：“夷吾与召忽，吾贼也。”鲍叔乃告公其故图。公曰：“然则可得乎？”鲍叔曰：“若亟召，则可得也；不亟，不可得也。夫鲁施伯知夷吾为人之有慧也，其谋必将令鲁致政于夷吾、夷吾受之，则彼知能弱齐矣；夷吾不受，彼知其将反于齐也，必将杀之。”公曰：“然则夷吾将受鲁之政乎？其否也？”鲍叔对曰：“不受。夫夷吾之不死纠也，为欲定齐国之社稷也，今受鲁之政，是弱齐也。夷吾之事君无二心，虽知死，必不受也。”公曰：“其于我也，曾若是乎？”鲍叔对曰：“非为君也，为先君也。其于君不如亲纠也，纠之不死，而况君乎？君若欲定齐之社稷，则亟迎之。”公曰：“恐不及，奈何？”鲍叔曰：“夫施伯之为人也，敏而多畏。公若先反，恐注怨焉，必不杀也。”公曰：“诺。”施伯进对鲁君曰：“管仲有急，其事不济，今在鲁，君其致鲁之政焉。若受之，则齐可弱也；若不受，则杀之。杀之，以悦于齐也，与同怒，尚贤于已。”君曰：“诺。”鲁未及致政，而齐之使至，曰：“夷吾与召忽也，寡人之贼也，今在鲁，寡人愿生得之。若不得也，是君与寡人贼比也。”鲁君问施伯，施伯曰：“君与之。臣闻齐君惕而亟骄，虽得贤，庸必能用之乎？及齐君之能用之也，管子之事济也。夫管仲天下之大圣也，今彼反齐、天下皆乡之，岂独鲁乎！今若杀之，此鲍叔之友也，鲍叔因此以作难，君必不能待也，不如与之。”鲁君乃遂束缚管仲与召忽。管仲谓召忽曰：“子惧乎？”召忽曰：“何惧乎？吾不蚤死，将胥有所定也；今既定矣，令子相齐之左，必令忽相齐之右。虽然，杀君而用吾身，是再辱我也。子为生臣，忽为死臣。忽也知得万乘之政而死，公子纠可谓有死臣矣。子生而霸诸侯，公子纠可谓有生臣矣。死者成行，生者成名，名不两立，行不虚至。子其勉之，死生有分矣。”乃行，入齐境，自刎而死。管仲遂入。君子闻之曰：“召忽之死也，贤其生也：管仲之生也，贤其死也。”

　　或曰：明年，襄公逐小白，小白走莒。三年，襄公薨，公子纠践位。国人召小白。鲍叔曰：“胡不行矣？”小白曰：“不可。夫管仲知，召忽强武，虽国人召我，我犹不得入也。”鲍叔曰：“管仲得行其知于国，国可谓乱乎？召忽强武，岂能独图我哉？”小白曰：“夫虽不得行其知，岂且不有焉乎？召忽虽不得众，其及岂不足以图我哉？”鲍叔对曰：“夫国之乱也，智人不得作内事，朋友不能相合摎，而国乃可图也。”乃命车驾，鲍叔御小白乘而出于莒。小白曰：“夫二人者奉君令，吾不可以试也。”乃将下，鲍叔履其足曰：“事之济也，在此时；事若不济，老臣死之，公于犹之免也。”乃行。至于邑郊，鲍叔令车二十乘先，十乘后。鲍叔乃告小白曰：“夫国之疑二三子，莫忍老臣。事之未济也，老臣是以塞道。“鲍叔乃誓曰：“事之济也，听我令；事之不济也，免公子者为上，死者为下，吾以五乘之实距路。”鲍叔乃为前驱，遂入国，逐公子纠。管仲射小白，中钩。管仲与公子纠、召忽遂走鲁。桓公践位，鲁伐齐，纳公子纠而不能。

　　桓公二年践位，召管仲。管仲至，公问曰：“社稷可定乎？”管仲对曰：“君霸王，社稷定；君不霸王，社稷不定。”公曰：“吾不敢至于此其大也，定社稷而已。”管仲又请，君曰：“不能。”管仲辞于君曰：“君免臣于死，臣之幸也；然臣之不死纠也，为欲定社稷也。社稷不定，臣禄齐国之政而不死纠也，臣不敢。”乃走出，至门，公召管仲。管仲反，公汗出曰：“勿已，其勉霸乎。”管仲再拜稽首而起曰：“今日君成霸，臣贪承命，趋立于相位。”乃令五官行事。异日，公告管仲曰：“欲以诸侯之间无事也，小修兵革。”管仲曰：“不可。百姓病，公先与百姓，而藏其兵。与其厚于兵，不如厚于人。齐国之社稷未定，公未始于人而始于兵，外不亲于诸侯，内不亲于民。”公曰：“诺。”政未能有行也。

　　二年，桓公弥乱，又告管仲曰：“欲缮兵。”管仲又曰：“不可。”公不听，果为兵。桓公与宋夫人饮船中。夫人荡船而惧公。公怒，出之，宋受而嫁之蔡侯。明年，公怒告管仲曰：“欲伐宋。”管仲曰：“不可。臣闻内政不修，外举事不济。”公不听，果伐宋。诸侯兴兵而救宋，大败齐师。公怒，归告管仲曰：“请修兵革。吾士不练，吾兵不实，诸侯故敢救吾仇。内修兵革！”管仲曰：“不可，齐国危矣。内夺民用，士劝于勇，外乱之本也。外犯诸侯，民多怨也。为义之士，不入齐国，安得无危？”鲍叔曰：“公必用夷吾之言。”公不听，乃令四封之内修兵。关市之征侈之，公乃遂用以勇授禄。鲍叔谓管仲曰：“异日者，公许子霸，今国弥乱，子将何如？”管仲曰：“吾君惕，其智多诲，姑少胥其自及也。”鲍叔曰：“比其自及也，国无阙亡乎？”管仲曰：“未也。国中之政，夷吾尚微为焉，”乱乎尚可以待。外诸侯之佐，既无有吾二人者，未有敢犯我者。”明年，朝之争禄相刺，裚领而刎颈者不绝。鲍叔谓管仲曰：“国死者众矣，毋乃害乎？”管仲曰：“安得已然，此皆其贪民也。夷吾之所患者，诸侯之为义者莫肯入齐，齐之为义者莫肯仕。此夷吾之所患也。若夫死者，吾安用而爱之？”

　　公又内修兵。三年，桓公将伐鲁，曰：“鲁与寡人近，于是其救宋也疾，寡人且诛焉。”管仲曰：“不可。臣闻有土之君，不勤于兵，不忌于辱，不辅其过，则社稷安。勤于兵，忌于辱，辅其过，则社稷危。”公不听。兴师伐鲁，造于长勺。鲁庄公兴师逆之，大败之。桓公曰：“吾兵犹尚少，吾参围之，安能圉我！”

　　四年，修兵，同甲十万，车五千乘。谓管仲曰：“吾士既练，吾兵既多，寡人欲服鲁。”管仲喟然叹曰：“齐国危矣。君不竞于德而竞于兵。天下之国带甲十万者不鲜矣，吾欲发小兵以服大兵。内失吾众，诸侯设备，吾人设诈，国欲无危，得已乎？”公不听，果伐鲁。鲁不敢战，去国五十里而为之关。鲁请比于关内，以从于齐，齐亦毋复侵鲁。桓公许诺。鲁人请盟曰：“鲁小国也，固不带剑，今而带剑，是交兵闻于诸侯，君不如已。请去兵。”桓公曰：“诺。”乃令从者毋以兵。管仲曰：“不可。诸侯加忌于君，君如是以退可。君果弱鲁君，诸侯又加贪于君，后有事，小国弥坚，大国设备，非齐国之利也。”桓公不听。管仲又谏曰：“君必不去鲁，胡不用兵？曹刿之为人也，坚强以忌，不可以约取也。”桓公不听，果与之遇。庄公自怀剑，曹刿亦怀剑，践坛，庄公抽剑其怀曰：“鲁之境去国五十里，亦无不死而已。”左揕桓公，右自承曰：“均之死也，戮死于君前。”管仲走君，曹刿抽剑当两阶之间，曰：“二君将改图，无有进者！”管仲曰：“君与地，以汶为竟。”桓公许诺，以汶为竟而归。桓公归而修于政，不修于兵革，自圉，辟人，以过，弭师。

　　五年，宋伐杞。桓公谓管仲与鲍叔曰，“夫宋，寡人固欲伐之，无若诸侯何？夫杞，明王之后也。今宋伐之，予欲救之，其可乎？”管仲对曰：“不可。臣闻内政之不修，外举义不信。君将外举义，以行先之，则诸侯可令附。”桓公曰：“于此不救，后无以伐宋。”管仲曰：“诸侯之君，不贪于土。贪于土必勤于兵、勤于兵必病于民，民病则多诈。夫诈密而后动者胜，诈则不信于民。夫不信于民则乱，内动则危于身。是以古之人闻先王之道者，不竞于兵。”桓公曰：“然则奚若？”管仲对曰：“以臣则不而，令人以重币使之。使之而不可，君受而封之。”桓公问鲍叔曰：“奚若？”鲍叔曰：“公行夷吾之言。”公乃命曹孙宿使于宋。宋不听，果伐杞。桓公筑缘陵以封之，予车百乘，甲一千。明年，狄人伐邢，邢君出致于齐，桓公筑夷仪以封之，予车百乘，卒干人。明年，狄人伐卫，卫君出致于虚，桓公且封之，隰朋、宾胥无谏曰：“不可。三国所以亡者，绝以小。今君封亡国，国尽若何？”桓公问管仲曰：“奚若？”管仲曰：”君有行之名，安得有其实。君其行也。”公又间鲍叔，鲍叔曰：“君行夷吾之言。”桓公筑楚丘以封之，与车三百乘，甲五千。既以封卫，明年，桓公问管仲：将何行？管仲对曰：“公内修政而劝民，可以信于诸侯矣。”君许诺。乃轻税，弛关市之征，为赋禄之制，既已，管仲又请曰：“问病。臣愿赏而无罚，五年，诸侯可令傅。”公曰，“诺。”既行之，管仲又请曰：“诸侯之礼，令齐以豹皮往，小侯以鹿皮报；齐以马往，小侯以犬报。”桓公许诺，行之。管仲又请赏于国以及诸侯，君曰：“诺。”行之。管仲赏于国中，君赏于诸侯。诸侯之君有行事善者，以重币贺之；从列士以下有善者，衣裳贺之；凡诸侯之臣有谏其君而善者，以玺问之、以信其言。公既行之，又问管仲曰：“何行？”管仲曰：“隰朋聪明捷给，可令为东国。宾胥无坚强以良，可以为西士。卫国之教，危傅以利。公子开方之为人也，慧以给，不能久而乐始，可游于卫。鲁邑之教，好迩而训于礼。季友之为人也，恭以精，博于粮，多小信，可游于鲁。楚国之教，巧文以利，不好立大义，而好立小信。蒙孙博于教，而文巧于辞，不好立大义，而好结小信，可游于楚。小侯既服，大侯既附，夫如是，则始可以施政矣。”君曰：“诺。”乃游公子开方于卫，游季友于鲁，游蒙孙于楚。五年，诸侯附。

　　狄人伐，桓公告诸侯曰：“请救伐。诸侯许诺，大侯车二百乘，卒二千人；小侯车百乘，卒于人。”诸侯皆许诺。齐车千乘，卒先致缘陵，战于后。故败狄。其车甲与货，小侯受之，大侯近者，以其县分之，不践其国。北州侯莫来，桓公遇南州侯于召陵，曰：“狄为无道，犯天子令，以伐小国；以天子之故，敬天之命，令以救伐。北州侯莫至，上不听天子令，下无礼诸侯，寡人请诛于北州之侯。”诸侯许诺。桓公乃北伐令支，下凫之山，斩孤竹，遇山戎，顾问管仲曰：“将何行？”管仲对曰：“君教诸侯为民聚食，诸侯之兵不足者，君助之发。如此，则始可以加政矣。”桓公乃告诸侯，必足三年之食，安以其余修兵革。兵革不足，以引其事告齐，齐助之发。既行之，公又问管仲曰：“何行？”管仲对曰：“君会其君臣父子，则可以加政矣。”公曰：“会之道奈何？”曰：“诸侯毋专立妾以为妻，毋专杀大臣，无国劳毋专予禄；士庶人毋专弃妻，毋曲堤，毋贮粟，毋禁材。行此卒岁，则始可以罚矣。”君乃布之于诸侯，诸侯许诺，受而行之。卒岁，吴人伐穀，桓公告诸侯未遍，诸侯之师竭至，以待桓公。桓公以车千乘会诸侯于竟，都师未至，吴人逃。诸侯皆罢。桓公归，问管仲曰：“将何行？”管仲曰：“可以加政矣。”曰：“从今以往二年，嫡子不闻孝，不闻爱其弟，不闻敬老国良，三者无一焉，可诛也。诸侯之臣及国事，三年不闻善，可罚也。君有过，大夫不谏；士庶人有善，而大夫不进，可罚也。士庶人闻之吏贤、孝、悌，可赏也。”桓公受而行之，近侯莫不请事，兵车之会六，乘车之会三，飨国四十有二年。

　　桓公践位十九年，弛关市之征，五十而取一。赋禄以粟，案田而税。二岁而税一，上年什取三，中年什取二，下年什取一；岁饥不税，岁饥弛而税。

　　桓公使鲍叔识君臣之有善者，晏子识不仕与耕者之有善者；高子识工贾之有善者，国子为李，隰朋为东国，宾胥无为西土，弗郑为宅。凡仕者近宫，不仕与耕者近门，工贾近市。三十里置遽，委焉，有司职之。从诸侯欲通，吏从行者，令一人为负以车；若宿者，令人养其马，食其委。客与有司别契，至国八契费。义数而不当，有罪。凡庶人欲通，乡吏不通，七日，囚，出欲通，吏不通，五日，囚。贵人子欲通，吏不通，二日，囚。凡具吏进诸侯士而有善，观其能之大小以为之赏，有过无罪。令鲍叔进大夫，劝国家，得之成而不悔，为上举。从政治为次。野为原，又多不发，起讼不骄，次之。劝国家，得之成而悔；从政虽治而不能，野原又多发；起讼骄，行此三者为下。令晏子进贵人之子，出不仕，处不华，而友有少长，为上举；得二，为次；得一，为下。士处靖，敬老与贵，交不失礼，行此三者，为上举；得二，为次；得一，为下。耕者农农用力，应于父兄，事贤多，行此三者，为上举；得二，为次；得一，为下。令高子进工贾，应于父兄，筝长养老，承事敬，行此三者，为上举；得二者，为次；得一者，为下。令国子以情断狱。三大夫既已选举，使县行之。管仲进而举言，上而见之于君，以卒年君举。管仲告鲍叔曰：“劝国家，不得成而悔，从政不治不能、野原又多而发，讼骄，凡三者，有罪元赦。”告晏子曰：“贵人子处华，下交，好饮食，行此三者，有罪无赦。士出入无常，不敬老而营富，行此三者，有罪无赦。耕者出入不应于父兄，用力不农，不事贤，行此三者，有罪无赦。”告国子曰：“工贾出入不应父兄，承事不敬，而违老治危，行此三者，有罪无赦，凡于父兄无过，州里称之，吏进之，君用之。有善无赏，有过无罚。吏不进，廉意。于父兄无过，于州里莫称，吏进之，君用之。善，为上赏；不善，吏有罚。”君谓国子：“凡贵贱之义，入与父俱，出与师俱，上与君俱。凡三者，遇贼不死，不知贼，则无赦。断狱，情与义易，义与禄易，易禄可无敛，有可无赦。”
  
  
  
  
  
  
  
 #  和氏璧的启示:
 
 这一故事的主人翁和氏，是一个有才干、有忠心的人。他在两次献璞都遭受砍脚冤刑以后，仍在楚山下大哭三日以鸣其冤，体现了他为坚持真理把生死置之度外的顽强精神，他的忠诚和执着实在是令人感动。

真理就是真理。
文中楚人卞和虽一时蒙冤受屈，但他坚持“奉而献之”而不改其忠诚，终使沉冤大白于天下。
一方面，卞和也应该自己剖开岩石，露出玉石。有才能的人应该毛遂自荐，韬光隐晦在一定情况下不仅不受人重视，极有可能受到伤害;
另一方面，管理者武王厉王为什么没有得到美玉?因为没有了解到和氏璧的本质，所以管理者要知人要善用，要有伯乐的识人眼光。


楚王得此美玉，十分爱惜，都舍不得雕琢成器，就奉为宝物珍藏起来。又过了400余年，楚威王为表彰有功忠臣，特将和氏璧赐予相国昭阳。昭阳率宾客游赤山时，出玉璧供人观赏，不料众人散去后，和氏璧不翼而飞。50余年后的公元前283年，赵国人缪贤在集市上用五百金购得一块玉。令人始料未及的是，经玉工鉴别，此玉就是失踪多年的和氏璧。
　　赵惠文王听说和氏璧在赵国出现，遂据为己有。秦昭王获悉此事后，致信赵王说，愿以秦国十五座城池换取玉璧。赵惠文王得到信后，一下子拿不定主意，十分为难，于是就把大将军廉颇和其他许多大臣召来，商量对策。如果把和氏璧送给秦国，恐怕秦国不会真用十五座城来交换，白白地受到欺骗；如果不给，秦强赵弱，又怕秦国出兵攻打赵国。左右为难，想派个使者到秦国去交涉，又找不到合适的人选。
　　正在此时，宦官头目缪贤走出来说：“我有个家臣，叫蔺相如，此人智勇双全，不如派他到秦国去。”赵王问：“你怎么知道他可以出使秦国呢？缪贤就告诉赵王说：“我以前曾经冒犯了大王，怕您治罪，打算偷偷逃到燕国去。蔺相如知道后，劝阻我说：‘你怎么知道燕王会接纳你呢？’我告诉他说：‘我曾经跟随大王在边境上与燕王相会。当时燕王曾私下握住我的手表示愿意和我交个朋友。因此，我决定到燕国去投靠燕王。’蔺相如听了说：‘赵强燕弱，而你又是赵王的宠臣，燕王才愿意和你交朋友。现在你得罪了赵王，如果逃到燕国去，燕王害怕赵国，决不敢收留你，只会把你捆绑起来送回赵国。到那时，你的性命就难保了。现在你不如脱掉衣服，赤身伏在腰斩人的斧子上，亲自去大王面前认罪请求处罚，大王宽厚仁慈，或许能得到大王的宽恕，’我听后照着做了，大王您果然宽恕了我。因此我认为蔺相如能够出使秦国并圆满完成任务。”。
　　赵王派人把蔺相如召来，问道：“现在秦王要用十五座城邑来换和氏璧，可以答应吗？”蔺相如说：“秦强赵弱，我们不能不答应。”赵王又问：“要是秦王得了璧，却不肯把城交给赵国，又该怎么办呢？”蔺相如说：“确实如此，但秦国用十五座城来换和氏璧，如果赵国不答应，那就是我们理亏，秦国也正好有借口攻打赵国；要是赵国把璧送到秦国，而秦国不肯把城交给赵国，那么就是秦国理亏。比较一下，我认为最好是答应秦国，把璧送去，让秦国负不讲道理的责任。”停了一会儿，接着说：“我想大王现在可能没有适当的人选吧，我倒愿意出使秦国，假如秦国真的把城邑交给赵国，我就把宝玉留在秦国；如果秦国不交城邑，我一定把宝玉完完整整地带回来。”
　　于是，赵惠文王任命蔺相如做使臣，带着和氏璧西使秦国。秦昭王在章台（秦宫名，旧址在今陕西西安市西水）接见蔺相如，蔺相如双手捧璧，献给秦王，秦王接过璧。展开锦袱观看，果然纯白无瑕，宝光闪烁，雕镂之处，天衣无缝，真不愧是稀世之宝，非常高兴，又依次递给妃嫔、文武大臣和侍从们欣赏，众人都啧啧称赞，欢呼“万岁”，向秦王表示祝贺。
　　过了很久，秦王却绝口不提以城换璧的事，蔺相如知道秦王绝对不会以城换壁，心生一计，对秦王说：“这块宝玉很好，就是有点小毛病，让我指给大王看”，秦王听后，就把璧交给他，蔺相如接过璧，迅速后退几步，身子靠着柱子，愤怒得连头发都快竖起来；义正词严地对秦王大声说道：“大王想要这块美玉。写信给赵王。答应用十五座城来交换，当时赵王召集文武大臣商议，都说秦国贪得无厌，仗着势力强大，想用几句空话骗取赵国的宝玉。大家都不同意把璧送来。可我却认为：即使老百姓交朋友，尚且互不欺骗，何况秦国是个堂堂大国呢？再说也不能因为一块璧的缘故而伤了两国的和气。赵王采纳了我的意见，并且还斋戒了五天，写了国书，然后派我作使臣带着宝玉到秦国来。态度如此恭敬。可大王却在一般的离宫接见我，而且态度又这样傲慢。大王把这么贵重的宝玉，随便递给宫女侍从们观看，分明是在戏弄我，也是对赵国不尊敬。我看大王并没有用城换璧的诚意，所以我把它要了回来，如果大王一定要逼迫我，我情愿把自己的脑袋和这块宝玉在柱子上撞个粉碎”。说罢，举起和氏璧，眼瞅柱子，作势向柱子砸去。
　　秦王怕蔺相如把璧砸坏，赶忙赔礼道歉，请他不要那样做；一面叫来掌管地图的官员送上地图，秦王摊开地图对蔺相如说，从这里到那里的十五座城，准备划归赵国。蔺相如想到秦王现在不过是装装样子而已，绝对不会把城给赵国，于是又对秦王说；“这块和氏璧，是天下公认的宝贝，赵王非常喜欢，可因为害怕秦国势力强大。不敢不献给秦王，在送走这块璧的时候，赵王斋戒了五天，还在朝廷上举行隆重的仪式。现在大王要接受这块璧，也应该斋戒五天，然后在朝廷上举行九宾之礼，我才能把璧献给大王。”秦王想到璧在蔺相如手里，不好强取硬夺，便答应斋戒五天，然后，又派人送蔺相如到广城宾馆去休息。
　　到了宾馆，蔺相如想到秦王虽然答应了斋戒五天，但一定不会真把城给赵国，于是就选了一名精干的随从，让他穿上粗布衣服，打扮成普通老百姓，揣着和氏璧，悄悄地从小路连夜赶回赵国去了。”
　　再说秦王假装斋戒了五天，就在朝廷上设下隆重的九宾之礼。两边文武大臣排立，传下命令，要蔺相如来献璧。蔺相如走上朝廷，对秦王行了礼说：“秦国从秦穆公以来，已经有二十一位国君了，没有一个是讲信用的。我怕受大王的欺骗而对不起赵国，所以早派人带壁离开秦国，恐怕现在早已到赵国了。”秦王听了，十分恼怒。蔺相如仍旧从容不迫地说：“今日之势；秦强赵弱，因此大王一派使者到赵国要璧，赵国不敢违抗。马上就派我把璧送来，现在要是秦国真把十五座城割让给赵国以换取和氏璧，赵国哪敢要秦国的城邑而得罪大王？欺骗大王，罪当万死，我已不存生还赵国之望，现在就请大王把我放在油锅里烹死吧，这样也能使诸侯知道秦国为了一块璧的缘故而诛杀赵国的使者，大王的威名也能传播四方了”。
　　秦王的阴谋被彻底揭穿，又狡辩不得，只好苦笑一番。而秦王左右的大臣卫士，有的建议把蔺相如杀掉，但被秦王喝住了。秦王说：“现在即使把蔺相如杀了，也得不到璧，反而损害了秦赵两国的友谊，也有损秦国的名声，倒不如趁机好好招待他，让他回赵国去。”
　　于是秦王依旧按九宾之礼在朝廷上隆重地招待了蔺相如；然后客气地送他回国。以后秦国一直不肯把十五座城割给赵国，赵国自然也就没有把璧送给秦国。蔺相如当了臣相
本指蔺相如将和氏璧完好地自秦送回赵国。后比喻把原物完好地归还本人。

　　廉颇是战国后期赵国的名将。赵惠文王时封为上卿，屡次战胜齐、魏等国，为赵国立了大功。长平之战时，坚壁固守三年。后来赵孝成王中了秦国的反间计，用赵括代替廉颇为将，遭致惨败。燕国乘机攻赵。赵孝成王重新起用廉颇，战胜燕军。赵王封廉颇为信平君，任相国。赵悼襄王时，廉颇不得志，投奔魏国。魏国不太信任，一直不重用。又奔楚，任楚将。最后老死在楚国。
　　蔺相如，战国时期赵国的大臣。赵惠文王时得到世上稀有的宝玉——楚国和氏璧，秦国强以15座城换取“和氏璧”，蔺相如奉命带璧出使秦国，与秦争辩并威胁他要把璧摔了，完璧归赵。赵王封相如为上大夫。公元前279年，他又随赵惠文王到渑池（今河南渑池西）与秦王相会，使赵王未受辱于秦，归国后因功封为上卿，地位在廉颇之上，廉颇愤愤不平，蔺相如以国家安危为重，对廉颇容忍谦让。使廉颇愧悟，负荆请罪，二人成为至交。将相和的故事传为美谈。
　　《将相和》已经选入小学五年级下册教材。

　　公元前228年，秦灭赵，和氏璧最终还是落入秦国手中，不幸的是，和氏璧从此从历史记载中消失了。传说中秦始皇统一六国后，将和氏璧制成了传国玉玺。
　　姑且不论传国玉玺是否是用和氏璧琢制的，秦始皇统一中国后，确实曾令玉工雕琢过一枚皇帝玉玺，称之为“天子玺”。据史书记载，此玺用陕西蓝田白玉雕琢而成，螭虎钮，一说龙鱼凤鸟钮玉玺上刻文是丞相李斯以大篆书写的“受命于天，既寿永昌”八字。
　　传国玺自问世后，就开始了富有传奇色彩的经历。传说公元前219年，秦始皇南巡行至洞庭湖时，风浪骤起，所乘之舟行将覆没。始皇抛传国玉玺于湖中，祀神镇浪，方得平安过湖。8年后，当他出行至华阴平舒道时，有人持玉玺站在道中，对始皇侍从说：“请将此玺还给祖龙（秦始皇代称）。”言毕不见踪影。传国玉玺复归于秦。
　　秦末战乱，刘邦率兵先入咸阳。秦亡国之君子婴将“天子玺”献给刘邦。刘邦建汉登基，佩此传国玉玺，号称“汉传国玺”。此后玉玺珍藏在长乐宫，成为皇权象征。西汉末王莽篡权，皇帝刘婴年仅两岁，玉玺由孝元太后掌管。王莽命安阳侯王舜逼太后交出玉玺，遭太后怒斥。太后怒中掷玉玺于地时，玉玺被摔掉一角，后以金补之，从此留下瑕痕。
　　王莽败后，玉玺几经转手，最终落到汉光武帝刘秀手里，并传于东汉诸帝。东汉末，十常侍作乱，少帝仓皇出逃，来不及带走玉玺，返宫后发现玉玺失踪。旋“十八路诸侯讨董卓”，孙坚部下在洛阳城南甄宫井中打捞出一宫女尸体，从她颈下锦囊中发现“传国玉玺”，孙坚视为吉祥之兆，于是做起了当皇帝的美梦。不料孙坚军中有人将此事告知袁绍，袁绍闻之，立即扣押孙坚之妻，逼孙坚交出玉玺。后来袁绍兄弟败死，“传国玉玺”复归汉献帝。
  
  
  
  
  
  
